title: Ach ubogi żłobie
tags:
  - Boże Narodzenie
body: |
  ACH UBOGI ŻŁOBIE, * Cóż ja widzę w tobie? * Droższy widok niż ma niebo, * W maleńkiej osobie.
  Zbawicielu drogi, * Takżeś to ubogi! * Opuściłeś śliczne niebo, Obrałeś barłogi.
  Czyżeś nie mógł sobie * W największej ozdobie * Obrać pałacu drogiego,* Nie w tym leżeć żłobie?
  Gdy na świat przybywasz, * Grzechy z niego zmywasz, * A na zmycie tej sprośności * Gorzkie łzy wylewasz.
  Zmiłuj się nad nami, * Obmyj z grzechów łzami, * Przyjmij serca te skruszone, * Które Ci składamy.
