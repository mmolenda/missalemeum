title: Veni Sancte Spiritus
tags:
  - Duch św.
  - Łacińskie
body: |
  VENI, SANCTE SPIRITUS, \* Et emitte cœlitus \* Lucis tuæ radium:   
  2\. Veni Pater pauperum! \* Veni dator munerum! \* Veni lumen cordium.   
  3\. Consolator optime! \* Dulcis hospes animæ, \* Dulce refrigerium:   
  4\. In labore requies, \* In æstu temperies, \* In fletu solatium.   
  5\. O lux beatissima! \* Reple cordis intima, \* Tuorum fidelium.   
  6\. Sine tuo numine, \* Nihil est in homine, \* Nihil est innoxium.   
  7\. Lava quod est sordidum, \* Riga quod est aridum, \* Sana quod est saucium:   
  8\. Flecte quod est rigidum, \* Fove quod est frigidum, \* Rege quod est devium.   
  9\. Da tuis fidelibus, \* In te confidentibus, \* Sacrum septenarium:   
  10\. Da virtutis meritum, \* Da salutis exitum, \* Da perenne gaudium.   
