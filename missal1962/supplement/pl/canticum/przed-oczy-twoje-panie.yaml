title: Przed oczy Twoje Panie
tags:
  - Suplikacje
body: |
  PRZED OCZY TWOJE, PANIE, winy nasze składamy, a karanie, które za nie odbieramy, przyrównywamy.   
  2\. Jeżeli uważamy złości, któreśmy popełnili, mniej daleko cierpimy, niżeśmy zasłużyli.   
  3\. Cięższe jest to, czego się znamy być winnymi, a lżejsze to, co ponosimy.   
  4\. Karę za grzechy dobrze czujemy, a przecież grzeszyć poprzestać nie chcemy.   
  5\. Pośród plag Twoich niedołężność nasza wielce truchleje, wszakże w nieprawości żadna się odmiana nie dzieje.   
  6\. Umysł utrapieniem srodze ściśniony, a upór w złem trwa nieporuszony.   
  7\. Życie w uciskach prawie ustaje, złych jednak nałogów swoich nie poprzestaje.   
  8\. Jeżeli nawrócenia łaskawie czekasz, my się nie poprawujemy; jeżeli się sprawiedliwie mścisz, wytrwać nie możemy.   
  9\. Wyznawamy z płaczem w karaniu, czegośmy się dopuszczali, a po nawiedzeniu zapominamy, czegośmy dopiero płakali.   
  10\. Gdy miecz Twój na nas podniesiony trzymasz, siłać obiecujemy, a skoro go spuścisz, obietnic wykonać nie chcemy.   
  11\. Kiedy nas karzesz, prosimy Cię, abyś się zmiłował, a gdy przestaniesz, pobudzamy Cię znowu, abyś nam nie folgował.   
  12\. Oto nas masz korzących się Tobie, wszechmogący Boże; wiemy, iż jeżeli miłosierdzie nie odpuści, sprawiedliwość słusznie nas zagubić może.   
  13\. Racz nam tedy dać, o co żebrzemy, lubośmy nie zasłużyli, któryś nas z niczego stworzył, abyśmy Cię prosili.   
