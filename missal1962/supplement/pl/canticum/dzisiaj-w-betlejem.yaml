title: Dzisiaj w Betlejem
tags:
  - Boże Narodzenie
body: |
  DZISIAJ W BETLEJEM, dzisiaj w Betlejem wesoła nowina, \* Że Panna czysta, że Panna czysta porodziła syna. Chrystus się rodzi, nas oswobodzi, \* Anieli grają, Króle witają, \* Pasterze śpiewają, bydlęta klękają, \* Cuda, cuda ogłaszają.   
  2\. Maryja Panna, Maryja Panna Dzieciątko piastuje. \* I Józef święty, i Józef święty Ono pielęgnuje. Chrystus się rodzi...   
  3\. Choć w stajeneczce, choć w stajeneczce Panna Syna rodzi, \* Przecież On wkrótce, przecież On wkrótce ludzi oswobodzi. Chrystus się rodzi...   
  4\. I Trzej Królowie, i Trzej Królowie od wschodu przybyli \* I dary Panu, i dary Panu kosztowne złożyli. Chrystus się rodzi...   
  5\. Pójdźmy też i my, pójdźmy też i my przywitać Jezusa, \* Króla nad królmi, Króla nad królmi uwielbić Chrystusa. Chrystus się rodzi...   
  6\. Bądźże pochwalon, bądźże pochwalon dziś, nasz wieczny Panie, \* Któryś złożony, któryś złożony na zielonym sianie. Chrystus się rodzi...   
  7\. Bądź pozdrowiony, bądź pozdrowiony, Boże nieskończony, \* Wsławimy Ciebie, wsławimy Ciebie, Boże niezmierzony. Chrystus się rodzi...   
