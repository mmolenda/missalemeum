title: Cześć Maryi
tags:
  - Maryja
body: |
  CZEŚĆ MARYI, cześć i chwała, Pannie świętej cześć! \* Śpiewaj, śpiewaj, ziemio cała (dziatwo mała), hołd Jej spiesz się nieść!   
  2\. Jej to ręce piastowały Tego, co ten świat \* Stworzył wielki i wspaniały, Syn Jej, a nasz Brat.   
  3\. On jak Matkę Ją miłował, Jej posłusznym był, \* Każde słowo Jej szanował, chociaż Bogiem był.   
  4\. Dziatki lube, jeśli chcecie błogi żywot mieć, \* Jako święte Jezus Dziecię, Marię chciejcie czcić.   
  5\. Niewinność, cichość, pokora, to Maryi strój. \* Przez nie święta niebios Córa łask zyskała zdrój.   
  6\. Przez nie w gwiaździstej koronie Ją osadził Bóg \* Na wysokim niebios tronie; ma w Aniołach sług.   
  7\. Obraz Marii, dziatwo droga, w sercu zawsze noś; \* O opiekę Matki Boga zawsze kornie proś.   
