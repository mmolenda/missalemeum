title: Kłaniam się Tobie
tags:
  - Eucharystyczne
body: |
  KŁANIAM SIĘ TOBIE, Przedwieczny Boże, \* Którego niebo objąć nie może; \* Ja, proch mizerny, przed Twą możnością \* Z wojskiem Aniołów klękam z radością.   
  2\. Tu Stwórcę swego wiarą wyznaję, \* Kocham serdecznie, pokłon oddaję; \* Cieszę się wielce z Twej Boskiej chwały, \* Niech Ci się kłania z niebem świat cały.   
  3\. Dziękuję za to, żeś się zostawił \* W tym Sakramencie, abyś nas zbawił. \* Za Twoje łaski tu wyświadczone \* Odbieraj od nas serca skruszone.   
  4\. Przed tronem Twoim serca składamy, \* Oto pokornie wszyscy wołamy: \* „Błogosław, Panie, swemu stworzeniu, \* Broń od nieszczęścia, ciesz w utrapieniu".   
  5\. Przed oczy Twoje nędzę stawiamy, \* Ratuj, niech pomoc od Ciebie mamy. \* Tyś Bogiem naszym, pięknością wieczną, \* Bądź i ochroną zawsze skuteczną.   
  6\. Zostawaj z nami, póki żyjemy, \* W tym Sakramencie niech Cię wielbimy. \* A gdy się zbliży z ciałem rozstanie, \* Twym świętym Ciałem zasil nas Panie".   
