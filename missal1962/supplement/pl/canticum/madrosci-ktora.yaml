title: Mądrości, która
tags:
  - Adwent
body: |
  MĄDROŚCI, KTÓRA z ust Bożych wypływasz, \* Wszystko urządzasz, zewsząd cel dobywasz; \* Przybądź i naucz nas dróg roztropności, \* Wieczna Mądrości.   
  2\. O Adonai! Wodzu Izraela, \* Coś go wybawił z rąk nieprzyjaciela, \* Przybądź upadłym pod ciężkim brzemieniem, \* Z silnym ramieniem!   
  3\. Korzeniu Jesse! Tyś chorągwią ludów, \* Zamilkną króle na widok Twych cudów: \* Przybądź i pośpiesz, użal się złej doli, \* Wybaw z niewoli!   
  4\. Kluczu Dawidów! Izraela Boże, \* Co Ty otworzysz, nikt zamknąć nie może; \* Przybądź, a wywiedź mocą Twej prawicy \* Więźniów z ciemnicy.   
  5\. O Wschodzie ranny! Światło wiekuiste, \* Sprawiedliwości słońce promieniste, \* Przybądź i oświeć w ciemnościach siedzące \* Nędznych tysiące.   
  6\. Królu narodów! Tyś ich upragnieniem, \* Tyś jest węgielnym jedności kamieniem, \* Przybądź, niech człowiek przez Ciebie stworzony, \* Będzie zbawiony!   
  7\. Emanuelu! Królu Prawodawco, \* Oczekiwania narodów i Zbawco; \* Przybądź i nasze wysłuchaj wołanie, \* Boże, nasz Panie.   
