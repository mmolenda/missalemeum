title: Przybądź Duchu święty
tags:
  - Zesłanie Ducha św.
body: |
  PRZYBĄDŹ, DUCHU ŚWIĘTY,
  Spuść z niebiosów wzięty
  Światła Twego strumień.
  Przyjdź, Ojcze ubogich,
  Dawco darów mnogich,
  Przyjdź Światłości sumień!
  
  O najmilszy z Gości,
  Słodka serc radości,
  Słodkie orzeźwienie.
  W pracy Tyś ochłodą,
  W skwarze żywą wodą,
  W płaczu utulenie.
  
  Światłości najświętsza!
  Serc wierzących wnętrza
  Poddaj swej potędze!
  Bez Twojego tchnienia
  Cóż jest wśród stworzenia?
  Jeno cierń i nędze!
  
  Obmyj, co nieświęte,
  Oschłym wlej zachętę,
  Ulecz serca ranę!
  Nagnij, co jest harde,
  Rozgrzej serca twarde,
  Prowadź zabłąkane.
  
  Daj Twoim wierzącym,
  W Tobie ufającym,
  Siedmiorakie dary!
  Daj zasługę męstwa,
  Daj wieniec zwycięstwa,
  Daj szczęście bez miary!
