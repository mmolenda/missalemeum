title: Jezus malusieńki
tags:
  - Boże Narodzenie
body: |
  JEZUS MALUSIEŃKI leży nagusieńki; \* Płacze z zimna, nie dała Mu Matula sukienki.   
  2\. Bo uboga była, rąbek z głowy zdjęła, \* W który Dziecię uwinąwszy, siankiem Je okryła. .   
  3\. Nie ma kolebeczki, ani poduszeczki, \* We żłobie Mu położyła siana pod główeczki.   
  4\. Dziecina się kwili, Matusieńka liii, \* W nóżki zimno, żłóbek twardy, stajenka się chyli.   
  5\. Matusia truchleje, serdeczne łzy leje: \* „O mój Synu! Wola Twoja, nie moja się dzieje.   
  6\. Przestań płakać proszę, bo żalu nie zniosę, \* Dosyć go mam z męki Twojej, którą w sercu noszę".   
  7\. Pokłon oddawajmy, Bogiem Je wyznajmy, \* To Dzieciątko ubożuchne ludziom ogłaszajmy.   
  8\. Niech Je wszyscy znają, serdecznie kochają, \* Za tak wielkie poniżenie chwałę Mu oddają.   
  9\. O Najwyższy Panie! Waleczny Hetmanie! \* Zwyciężonyś, mając rączki miłością związane.   
  10\. Leżysz na tym sianie, Królu nieba, ziemi, \* Jak baranek na zabicie za moje zbawienie.   
  11\. Pójdź do serca mego. Tobie otwartego, \* Przysposób je do mieszkania i wczasu swojego,   
  12\. Albo mi daj swoje, wyrzuciwszy moje, \* Tak będziesz miał godny pałac na mieszkanie Twoje.   
