title: Ciebie, Boga, wysławiamy
tags:
  - Hymny
body: |
  CIEBIE, BOGA, WYSŁAWIAMY, \* Tobie, Panu, wieczna chwała. \* Ciebie, Ojca, niebios bramy, \* Ciebie wielbi ziemia cała.   
  2\. Tobie wszyscy Aniołowie, \* Tobie Moce i Niebiosy, \* Cheruby, Serafinowie \* Ślą wieczystej pieśni głosy.   
  3\. Święty, Święty nad Świętymi \* Bóg Zastępów, Król łaskawy. \* Pełne niebo z kręgiem ziemi \* Majestatu Twojej sławy!   
  4\. Apostołów Tobie rzesza, \* Chór Proroków, pełen chwały, \* Tobie hołdy nieść pośpiesza \* Męczenników orszak biały.   
  5\. Ciebie, poprzez okrąg ziemi, \* Z głębi serca, ile zdoła, \* Głosy ludów zgodzonymi \* Wielbi święta pieśń Kościoła.   
  6\. Niezmierzonej Ojca chwały, \* Syna, Słowo wiekuiste, \* Z Duchem wszechświat wielbi cały; \* Królem chwały Tyś, o Chryste!   
  7\. Tyś Rodzica Syn z wiek wieka, \* By świat zbawić swoim zgonem, \* Przyoblókłszy się w człowieka, \* Nie wzgardziłeś Panny łonem!   
  8\. Tyś pokruszył śmierci wrota, \* Starł jej oścień w męki dobie \* I rajskiego kraj żywota \* Otworzyłeś wiernym sobie.   
  9\. Po prawicy siedzisz Boga, \* W chwale Ojca Syn Jedyny, Lecz gdy zagrzmi trąba sroga, \* Przyjdziesz sądzić ludzkie czyny!   
  10\. Prosim słudzy, łask niegodni, \* Wspomóż, obmyj grzech, co plami \* Gdyś odkupił nas od zbrodni \* Drogiej swojej krwi strugami.   
  11\. Ze Świętymi, w blaskach mocy, \* Wiecznej chwały zlej nam zdroje \* Zbaw, o Panie, lud sierocy, \* Błogosław dziedzictwo swoje!   
  12\. Rządź je, broń po wszystkie lata, \* Prowadź w niebios błogie bramy, \* My w dzień każdy, Władco świata, \* Imię Twoje wysławiamy!   
  13\. Po wiek wieków nie ustanie \* Pieśń, co sławi Twoje czyny. \* O, w dniu onym racz nas, Panie, \* Od wszelakiej ustrzec winy!   
  14\. Zjaw swą litość w życiu całym \* Tym, co żebrzą Twej opieki \* W Tobie, Panie, zaufałem, \* Nie zawstydzę się na wieki!   
