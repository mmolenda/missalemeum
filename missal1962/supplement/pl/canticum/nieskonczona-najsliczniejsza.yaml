title: Nieskończona, najśliczniejsza
tags:
  - Ku czci NSPJ
body: |
  NIESKOŃCZONA, NAJŚLICZNIEJSZA, Jezu, miłości! \* Niepojętej i prawdziwej źródło słodkości! \* Słońce, miesiąc wraz z gwiazdami, \* Niebo wszystko z Aniołami, \* Twej piękności się dziwują, \* Lecz nie pojmują!   
  2\. Jakżeś dla mnie był na krzyżu bardzo zraniony, \* I od głowy aż po stopy wszystek skrwawiony. \* Gwoźdźmi srodze przykowany, \* Rózgą krwawo biczowany, \* Cierniem ukoronowany, \* Policzkowany.   
  3\. Z Serca Twego Najświętszego źródło wypływa, \* Które grzeszne dusze ludzkie z winy obmywa, \* I napawa je nadzieją, \* Ze nad śniegi wybieleją \* I w Twojego Serca ranie \* Znajdą wytrwanie.   
  4\. O nadziejo wdzięczna, Jezu, pokutujących, \* O wesele niepojęte w smutku będących. \* Tyś pociechą, Tyś radością, \* Tyś rozkoszą i słodkością. \* Jezu, z serca ulubiony, \* Bądź pochwalony.   
  5\. Od Twej łaski nie oddalaj sługi Twojego, \* Do królestwa racz przypuścić pożądanego, \* Niech oblicze święte Twoje \* Oglądam, Kochanie moje, \* Wychwalając, Jezu, Ciebie \* Na wieki w niebie.   
