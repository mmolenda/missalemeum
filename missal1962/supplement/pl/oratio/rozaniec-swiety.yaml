title: Różaniec Święty
tags: []
body: |
  Sposób odmawiania Różańca Świętego zalecany przez św. Ludwika Marię Grignion de Montfort.   
       
  Veni, Sancte Spiritus…   
  
  ## Ogólne ofiarowanie tajemnic   
  
  Łączę się ze wszystkimi Świętymi, którzy są w Niebie i ze wszystkimi sprawiedliwymi, którzy są na ziemi: łączę się z Tobą Jezu mój, aby godnie chwalić twoją Świętą Matkę i chwalić Ciebie samego w Niej i przez Nią. Wyrzekam się wszystkich roztargnień, które mogą przyjść w czasie tego Różańca.   
  Ofiarujemy Ci Najświętsza Dziewico to *Wierzę*, aby uczcić Twoją wiarę tutaj na ziemi, i prosić Cię, abyś nam pozwoliła uczestniczyć w tej Twojej wierze.   
  Ofiarujemy Ci Panie to *Ojcze nasz*, aby adorować Cię w Twojej Jedności i uznać Cię czym jesteś, przyczyną i końcem wszystkich rzeczy.   
  Ofiarujemy Ci Trójco Przenajświętsza te trzy *Zdrowaś Maryjo*, aby podziękować Ci za wszystkie łaski, których udzieliłaś Maryi i nam przez Jej pośrednictwo!   
  
  *Wierzę*, *Ojcze nasz*, 3x *Zdrowaś Maryjo*, *Chwała Ojcu*.   
  
  ## Tajemnice radosne   
  
  **I. Dziesiątek**   
  Ofiarujemy Ci, Panie Jezu, ten pierwszy dziesiątek, ku czci Twojego Wcielenia i prosimy Cię, przez tę tajemnicę i przez wstawiennictwo Twojej świętej Matki, o głęboką pokorę serca.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska tajemnicy Wcielenia wstąpi do mojej duszy i uczyni ją naprawdę pokorną.   
  
  **II. Dziesiątek**   
  Ofiarujemy Ci, Panie Jezu, ten drugi dziesiątek ku czci wizyty Twojej Świętej Matki u swojej kuzynki świętej Elżbiety i prosimy Cię, przez tę tajemnicę i przez wstawiennictwo Maryi, o doskonałą miłość względem bliźniego.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska tajemnicy Nawiedzenia wstąpi do mojej duszy i uczyni ją naprawdę pełną miłości.   
  
  **III. Dziesiątek**   
  Ofiarujemy Ci, Dzieciątko Jezus, ten trzeci dziesiątek ku czci Twego świętego Narodzenia i prosimy Cię przez tę tajemnicę i przez wstawiennictwo Twojej świętej Matki, o oderwanie od dóbr świata, o miłość ubóstwa i biednych.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska tajemnicy Narodzenia wstąpi do mojej duszy i uczyni ją ubogą w duchu.   
  
  **IV. Dziesiątek**   
  Ofiarujemy Ci, Panie Jezu, ten czwarty dziesiątek ku czci Twojego Ofiarowania w Świątyni przez ręce Maryi i prosimy Cię przez tę tajemnicę i przez wstawiennictwo Twojej świętej Matki, o dar mądrości i czystości serca i ciała.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska tajemnicy Oczyszczenia wstąpi do duszy mojej i uczyni ją naprawdę mądrą i naprawdę czystą.   
  
  **V. Dziesiątek**   
  Ofiarujemy Ci, Panie Jezu, ten dziesiątek ku czci Twojego znalezienia przez Maryję wśród uczonych, po całych trzech dniach odkąd Cię zgubiła i prosimy Cię przez tę tajemnicę i przez wstawiennictwo Twojej świętej Matki o nawrócenie nasze i braci odłączonych (heretyków, schizmatyków i bałwochwalców).   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska tajemnicy odnalezienia Pana Jezusa w Świątyni wstąpi do mojej duszy i nawróci ją naprawdę.   
  
  ## Tajemnice bolesne   
  
  **VI. Dziesiątek**   
  Ofiarujemy Ci, Panie Jezu, ten szósty dziesiątek ku czci Twojej agonii śmiertelnej w Ogrodzie Oliwnym i prosimy Cię, przez tę tajemnicę i przez wstawiennictwo Twojej świętej Matki, o doskonały żal za nasze grzechy i doskonałą zgodę z Twoją świętą wolą.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska agonii Jezusa wstąpi do duszy mojej i uczyni ją naprawdę żałującą za swe grzechy i zgodną z wolą Bożą.   
  
  **VII. Dziesiątek**   
  Ofiarujemy Ci, Panie Jezu, ten siódmy dziesiątek ku czci Twojego krwawego biczowania i prosimy Cię przez tę tajemnicę i przez wstawiennictwo Twojej świętej Matki, o doskonałe umartwienie moich zmysłów.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska biczowania Jezusa wstąpi do duszy mojej i uczyni ją naprawdę umartwioną.   
  
  **VIII. Dziesiątek**   
  Ofiarujemy Ci, Panie Jezu, ten ósmy dziesiątek ku czci Twojego okrutnego cierniem ukoronowania i prosimy Cię, przez wstawiennictwo Twojej świętej Matki, o wielką pogardę dla świata.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska tajemnicy koronowania cierniem Jezusa wstąpi do duszy mojej i uczyni ją naprawdę przeciwną zasadom świata.   
  
  **IX. Dziesiątek**   
  Ofiarujemy Ci, Panie Jezu, ten dziewiąty dziesiątek ku czci Twojej cierpliwości we wchodzeniu z krzyżem na Kalwarię i prosimy Cię, przez tę tajemnicę i przez wstawiennictwo Twojej świętej Matki, o wielką cierpliwość, aby nieść za Tobą nasz krzyż, we wszystkie dni naszego życia.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska tajemnicy Jezusa, który wchodzi na Kalwarię obciążony krzyżem, wstąpi do duszy mojej i uczyni ją naprawdę cierpliwą.   
  
  **X. Dziesiątek**   
  Ofiarujemy Ci, Panie Jezu, ten dziesiąty dziesiątek ku czci Twego ukrzyżowania na Kalwarii i prosimy Cię, przez tę tajemnicę i przez wstawiennictwo Twojej świętej Matki, o wielką odrazę do grzechu, umiłowanie krzyża i dobrą śmierć dla nas i dla tych, którzy w tej chwili konają.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska tajemnicy Męki i Śmierci Jezusa Chrystusa wstąpi do duszy mojej i uczyni ją naprawdę świętą.   
  
  ## Tajemnice chwalebne   
  
  **XI. Dziesiątek**   
  Ofiarujemy Ci, Panie Jezu, ten jedenasty dziesiątek ku czci Twego tryumfalnego Zmartwychwstania i prosimy Cię, przez tę tajemnicę i przez wstawiennictwo Twojej świętej Matki, o żywą wiarę.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska Zmartwychwstania wstąpi do duszy mojej i uczyni ją naprawdę wierzącą.   
  
  **XII. Dziesiątek**   
  Ofiarujemy Ci, Panie Jezu, ten dwunasty dziesiątek ku czci Twojego chwalebnego Wniebowstąpienia i prosimy Cię, przez tę tajemnicę i przez wstawiennictwo Twojej świętej Matki, o stałą nadzieję i wielkie pragnienie Nieba.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska tajemnicy Wniebowstąpienia Jezusa Chrystusa wstąpi do duszy mojej i uczyni ją całą jakby niebem.   
  
  **XIII. Dziesiątek**   
  Ofiarujemy Ci, Duchu Święty, ten trzynasty dziesiątek ku czci tajemnicy Zesłania Ducha Świętego i prosimy Cię, przez tę tajemnicę i przez wstawiennictwo Maryi Twojej wiernej Oblubienicy, o mądrość Bożą, aby wszyscy poznali, zasmakowali i praktykowali prawdę i innych do niej prowadzili.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska Zesłania Ducha Świętego wstąpi do duszy mojej i uczyni ją naprawdę mądrą mądrością Bożą.   
  
  **XIV. Dziesiątek**   
  Ofiarujemy Ci, Panie Jezu, ten czternasty dziesiątek ku czci Niepokalanego Poczęcia i Wniebowzięcia z duszą i ciałem Twojej świętej Matki i prosimy Cię, przez te dwie tajemnice i przez Jej wstawiennictwo, o prawdziwe nabożeństwo do Niej, aby dobrze żyć i dobrze umrzeć.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  Niech łaska Niepokalanego Poczęcia i Wniebowzięcia Maryi wstąpi do duszy mojej i uczyni ją naprawdę czcicielką Maryi.   
  
  **XV. Dziesiątek**   
  Ofiarujemy Ci, Panie Jezu, ten piętnasty i ostatni dziesiątek ku czci chwalebnego Ukoronowania Twojej świętej Matki w Niebie i prosimy Cię przez tę tajemnicę i przez Jej wstawiennictwo o wytrwałość i postęp w cnocie aż do śmierci i o koronę wieczną, która jest nam przygotowana. O tę samą łaskę prosimy dla wszystkich sprawiedliwych i wszystkich naszych dobrodziejów.   
  
  *Ojcze nasz*, 10x *Zdrowaś Maryjo*, *Chwała Ojcu*, *O mój Jezu*   
  
  
  Panie Jezu, prosimy Cię, przez piętnaście tajemnic Twojego życia, męki, śmierci, przez Twoją chwałę i przez zasługi Twojej świętej Matki, abyś nawrócił grzeszników, pomógł konającym, uwolnił dusze czyśćcowe i udzielił wszystkim nam łaski dobrego życia i dobrej śmierci i dopuścił do uczestnictwa w Twojej chwale, by oglądać Cię pewnego dnia twarzą w twarz i kochać Cię przez całą wieczność. Amen.   
