title: Chrystus zmartwychwstał jest
tags:
  - Wielkanoc
body: |
  CHRYSTUS ZMARTWYCHWSTAŁ JEST, \* Nam na przykład dan jest, \* Iż mamy zmartwychpowstać, \* Z Panem Bogiem królować. \* Alleluja.   
  2\. Leżał trzy dni w grobie, \* Dał bok przebić sobie, \* Bok, ręce, nogi obie, \* Na zbawienie tobie. \* Alleluja!   
  3\. Trzy Maryje poszły, \* Drogie maści niosły, \* Chciały Chrysta pomazać, \* Jemu cześć i chwałę dać. Alleluja!   
  4\. Gdy na drodze były, \* Tak sobie mówiły: \* Jest tam kamień niemały, \* A któż nam go odwali? \* Alleluja! .   
  5\. Powiedz nam Maryja, \* Gdzieś Pana widziała? \* Widziałam Go po męce, \* Trzymał chorągiew w ręce. \* Alleluja!   
  6\. Gdy nad grobem stały, \* Rzekł im anioł biały: Nie bójcie, się Maryje, \* Zmartwychwstał Pan i żyje! Alleluja!   
  7\. Jezusa szukacie? \* Tu Go nie znajdziecie, \* Wstał ci z martwych, grób pusty. \* Oto złożone chusty. Alleluja!   
  8\. Łukasz z Leofasem, \* Obaj jednym czasem \* Szli do miasteczka Emaus, \* Spotkał ci ich Pan Jezus... Alleluja!   
  9\. Bądźmy więc weseli \* Jak w niebie anieli, \* Czegośmy pożądali, \* Tegośmy doczekali, Alleluja!   
