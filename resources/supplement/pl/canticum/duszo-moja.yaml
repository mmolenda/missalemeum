title: Duszo moja
tags:
  - św. Józef
body: |
  DUSZO MOJA, niech pieśń twoja \* Głosi Józefowi cześć! \* On wybrany, niezrównany, \* Więc mu hołdy trzeba nieść. Z nami chwałę niebo całe niech u Bożych złoży nóg, \* Że bez miary swoje dary na Józefa rozlał Bóg. . .   
  2\. On w świętości i czystości \* Po Maryi pierwszym był przy Panience on w stajence \* Pierwszy Boże Dziecię czcił. Z nami chwałę...   
  3\. Na swym łonie, jak na tronie, \* Króla niebios Józef niósł, \* W Nazarecie Boskie Dziecię, \* Słodki Jezus przy nim rósł. Z nami...   
  4\. Z jego ręki, wznosząc dzięki, \* Nasz Zbawiciel pokarm brał \* I Piastuna, Opiekuna \* Bóg Wcielony ojcem zwał. Z nami...   
  5\. Cóż dziwnego, że od niego \* Takiej chwały bije blask? \* Że na tronie, tam w Syjonie \* On szafarzem Bożych łask? Z nami...   
  6\. O, wzywajmy i błagajmy, \* By opieką świecił nam, \* By z ziemskiego życia tego \* Do niebieskich powiódł bram. Z nami...   
