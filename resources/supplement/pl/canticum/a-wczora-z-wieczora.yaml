title: A wczora z wieczora
tags:
  - Boże Narodzenie
body: |
  A WCZORA Z WIECZORA, \* Z niebieskiego dwora, \* Przyszła nam nowina, \* Panna rodzi Syna.   
  2\. Boga prawdziwego, \* Nieogarnionego, \* Za wyrokiem Boskim, \* W Betlejem żydowskim.   
  3\. Pastuszkowie mali, \* W polu w ten czas spali, \* Gdy Anioł z północy, \* Światłość z nieba toczy.   
  4\. Chwałę oznajmując, \* Szopę pokazując, \* Chwałę Boga tego, \* Dziś nam zrodzonego.   
  5\. „Tam Panna Dzieciątko, \* Miłe Niemowlątko, \* Uwija w pieluszki, \* Pośpieszcie pastuszki"!   
  6\. Natychmiast pastuszy, \* Spieszą z całej duszy, \* Weseli bez miary, \* Niosą z sobą dary.   
  7\. Mądrości druhowie, \* Z daleka królowie, \* Pragną widzieć swego, \* Stwórcę przedwiecznego.   
  8\. Dziś Mu pokłon dają, \* W ciele oglądają, \* Każdy się dziwuje, \* Że Bóg nas miłuje.   
  9\. I my też pośpieszmy, \* Jezusa ucieszmy, \* Ze serca darami, Modlitwą cnotami.   
  10\. Jezu najmilejszy, \* Ze wszech najwdzięczniejszy, \* Zmiłuj się nad nami, \* Grzesznymi sługami.   
