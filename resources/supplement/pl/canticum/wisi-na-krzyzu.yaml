title: Wisi na krzyżu
tags:
  - Wielki Post
body: |
  WISI NA KRZYŻU Pan Stwórca nieba; \* Płakać za grzechy, człowiecze, potrzeba. \* Ach, ach, na krzyżu umiera, \* Jezus oczy swe zawiera.   
  2\. Najświętsze członki i wszystko ciało \* Okrutnie zbite na krzyżu wisiało. \* Ach, ach, dla ciebie, człowiecze, \* Z boku krew Jezusa ciecze.   
  3\. Ostrą koroną skronie zranione, \* Język zapiekły i usta spragnione, \* Ach, ach, dla mojej swawoli \* Jezus umiera i boli.   
  4\. Woła i kona, łzy z oczu leje, \* Pod krzyżem Matka Bolesna truchleje. \* Ach, ach, sprośne złości moje \* Sprawiły te niepokoje.   
  5\. Więc się poprawię, Ty łaski dodaj, \* Życia świętego dobry sposób podaj. \* Ach, ach, tu kres złości moich \* Przy nogach przybitych Twoich.   
  6\. Tu z Magdaleną chcę pokutować \* I za swe grzechy serdecznie żałować. \* Ach, ach, zmiłuj się nade mną, \* Uczyń miłosierdzie ze mną.   
  7\. Rozbrat ci, świecie, dziś wypowiadam, \* Z grzechów się swoich szczerze wyspowiadam, \* Ach, ach, serdecznie żałuję, \* Bo Cię, Boże mój, miłuję.   
