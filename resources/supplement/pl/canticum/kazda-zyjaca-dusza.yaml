title: Każda żyjąca dusza
tags:
  - Ku czci NSPJ
body: |
  KAŻDA ŻYJĄCA DUSZA \* Niech się miłością wzrusza, Uwielbiając, wychwalając \* Serce Jezusa.   
  2\. Bo niebo ani ziemia \* Nic tak słodkiego nie ma, \* Jako Serce Jezusowe, \* Pełne zbawienia.   
  3\. Dla nas otwarte stoi, \* Niech grzesznik się nie boi; \* Niech żałuje, pokutuje, \* Tu rany zgoi.   
  4\. Tu źródło żywej wody, \* Pełne dla dusz ochłody, \* Przybywajcie, a czerpajcie \* Słodycz; tu gody.   
  5\. W Najświętszym Sakramencie \* To Serce uwielbiajcie; \* Za te dary serc ofiary \* Chętnie oddajcie.   
  6\. Niech, Jezu, Twe mieszkanie \* Wśród naszych serc zostanie, \* Niechaj dusza ma Jezusa \* Na posilanie.   
  7\. Posilaj, Jezu drogi! \* Rzucam się pod Twe nogi, \* Serce kruszę, dajęć duszę, \* Człowiek ubogi.   
  8\. Gdy zbliży się konanie, \* A serce me ustanie, \* Z Twej opieki mnie na wieki \* Nie wypuść Panie.   
