title: Nie zna śmierci Pan żywota
tags:
  - Wielkanoc
body: |
  NIE ZNA ŚMIERCI PAN ŻYWOTA, \* Chociaż przeszedł przez jej wrota; \* Rozerwała grobu pęta, \* Ręka święta. Alleluja!   
  2\. Twój, Adamie, dług spłacony, \* Okup ludzki dokończony; \* Wnijdziesz w niebo z szczęśliwymi \* Dziećmi twymi. Alleluja!   
  3\. Próżno, straże, grób strzeżecie! \* Już Go tutaj nie znajdziecie: \* Wstał, przeniknął skalne mury \* Bóg natury. Alleluja!   
  4\. Teraz On na ludzkie plemię \* I na miłą patrzy ziemię, \* Która drogo dziś przybrana \* Kosztem Pana. Alleluja!   
  5\. Przez Twe święte zmartwychwstanie \* Z grzechów powstać daj nam, Panie, \* Potem z Tobą królowanie. \* Alleluja, alleluja!   
