title: Anioł pasterzom mówił
tags:
  - Boże Narodzenie
body: |
  ANIOŁ PASTERZOM MÓWIŁ: \* „Chrystus się wam narodził \* W Betlejem, nie bardzo podłym mieście, \* Narodził się w ubóstwie \* Pan wszego stworzenia".   
  2\. Chcąc się dowiedzieć tego \* Poselstwa wesołego, \* Bieżeli do Betlejem skwapliwie, \* Znaleźli Dziecię w żłobie, \* Maryję z Józefem.   
  3\. Taki Pan chwały wielkiej \* Uniżył się Wysoki; \* Pałacu kosztownego żadnego \* Nie miał zbudowanego \* Pan wszego stworzenia.   
  4\. O dziwne narodzenie, \* Nigdy nie wysłowione! \* Poczęła Panna Syna w czystości, \* Porodziła w całości \* Panieństwa swojego.   
  5\. Już się ono spełniło, \* Co pod figurą było: \* Aarona różdżka ona zielona \* Stała się nam kwitnąca \* I owoc rodząca.   
  6\. Słuchajcie Boga Ojca, \* Jako wam Go zaleca: \* Ten ci jest Syn najmilszy, jedyny, \* W raju wam obiecany, \* Tego wy słuchajcie.   
  7\. Bogu bądź cześć i chwała, \* Która by nie ustała, \* Jak Ojcu, tak i Jego Synowi \* I Świętemu Duchowi, \* W Trójcy jedynemu.   
