title: Grzechem Adama
tags:
  - Adwent
body: |
  GRZECHEM ADAMA ludzie uwikłani, \* Wygnani z raju wołali z otchłani: \* Spuśćcie niebiosa deszcz na ziemskie niwy \* I niech z obłoków zstąpi Sprawiedliwy.   
  2\. Błąkał się człowiek wśród okropnej nocy, \* Bolał i nikt go nie wspomógł w niemocy, \* Póki nie przyszła wiekami żądana \* Z judzkiej krainy Dziewica wybrana.   
  3\. Ona pokorą i oczy skromnymi \* Boga samego ściągnęła ku ziemi; \* Że, którego świat nie objął wielkości, \* Tego dziewicze zamknęły wnętrzności.   
  4\. Nie naszą jaką zasługą ściągniony; \* Miłość Go sama wiodła w ziemskie strony; \* Wziął ciało ludzkie w nim ból, niedostatki, \* Zbratał się z nami, był Synem u Matki.   
  5\. Dajmyż Mu za to dzięki, ludu wierny; \* Że kochając nas, był nam miłosierny, \* I, wznosząc ręce ku niebu jasnemu, \* Śpiewajmy chwałę Bogu najwyższemu.   
