title: Boże wieczny, Boże żywy
tags:
  - Adwent
body: |
  BOŻE WIECZNY, BOŻE ŻYWY, \* Odkupicielu prawdziwy, \* Wysłuchaj nasz głos płaczliwy.   
  2\. Któryś jest na wysokości, \* Schyl nieba, użycz litości, \* Spuść się w nasze głębokości.   
  3\. O, niebieskie góry srogie, \* Spuśćcie rosę na ubogie, \* dajcie nam Zbawienie drogie.   
  4\. Nie trzymajcie Przejrzanego, \* Chmury, swoim dżdżem naszego, \* Przynieście Sprawiedliwego.   
  5\. Przyjdź co rychlej, Miłosierny! \* O Boże, człowiek mizerny, Ciebie czeka, Tobie wierny.   
  6\. Obejdź się z nami łaskawie, \* Zmiłuj się w tak nagłej sprawiej \* Racz przyjść ku swej wiecznej sławie.   
  7\. Odmień, Panie, swój gniew srogi, \* Odmień, niech człowiek ubogi \* Nawiedzi Twe święte progi.   
  8\. Usłysz płacz stworzenia Twego, \* Daj doczekać uciesznego \* Narodzenia Syna Twego.   
  9\. „Amen" krzykniem głosy swymi, \* By nas Pan Bóg ze Świętymi złączył poczty anielskimi.   
