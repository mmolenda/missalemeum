title: Stabat Mater
tags:
  - Maryja
  - Łacińskie
body: |
  STABAT MATER dolorosa \* Iuxta crucem lacrimosa, \* Dum pendebat Filius.   
  2\. Cuius animam gementem, \* Contristatam et dolentem \* Pertransivit gladius.   
  3\. O quam tristis et afflicta \* Fuit illa benedicta \* Mater unigeniti!   
  4\. Quas maerebat et dolebat, \* Pia Mater, dum videbat \* Nati poenas inclyti.   
  5\. Quis est homo qui non fleret, \* Matrem Christi si videret \* In tanto supplicio?   
  6\. Quis non posset contristari, \* Christi Matrem contemplari \* Dolentem cum Filio?   
  7\. Pro peccatis suae gentis, \* Vidit Iesum in tormentis, \* Et flagellis subditum.   
  8\. Vidit suum dulcem natum \* Moriendo desolatum, \* Dum emisit spiritum.   
  9\. Eia Mater, fons amoris, \* Me sentire vim doloris \* Fac, ut tecum lugeam.   
  10\. Fac ut ardeat cor meum \* In amando Christum Deum, \* Ut sibi complaceam.   
  11\. Sancta Mater, istud agas, \* Crucifixi fige plagas \* Cordi meo valide.   
  12\. Tui nati vulnerati, \* Tam dignati pro me pati, \* Pcenas mecum divide.   
  13\. Fac me tecum pie flere, \* Crucifixo condolere, \* Donec ego vixero.   
  14\. Iuxta crucem tecum stare, \* Et me tibi sociare \* In planetu desidero.   
  15\. Virgo virginum praeclara, \* Mihi iam non sis amara: \* Fac me tecum plangere.   
  16\. Fac ut portem Christi mortem, \* Passionis fac consortem, \* Et plagas recolere.   
  17\. Fac me plagis vulnerari, \* Fac me cruce inebriari, \* Et cruore Filii.   
  18\. Flammis ne urar succensus, \* Per te, Virgo, sim defensus \* In die iudicii.   
  19\. Christe, cum sit hinc exire, \* Da per Matrem me venire \* Ad palmam yictoriae.   
  20\. Quando corpus morietur, \* Fac ut animae donetur \* Paradisi gloria. Amen.   
