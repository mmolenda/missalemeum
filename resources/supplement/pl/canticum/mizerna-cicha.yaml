title: Mizerna cicha
tags:
  - Boże Narodzenie
body: |
  MIZERNA CICHA stajenka licha \* Pełna niebieskiej chwały, \* Oto leżący przed nami śpiący \* W promieniach, Jezus mały.   
  2\. Nad Nim anieli w locie stanęli \* I pochyleni klęczą, \* Z włosy złotymi, z skrzydły białymi, \* Pod malowaną tęczą.   
  3\. Wielkie zdziwienie: wszelkie stworzenie, \* Cały świat orzeźwiony; \* Mądrość Mądrości, Światłość Światłości, \* Bóg-Człowiek tu wcielony!   
  4\. I oto, mnodzy ludzie ubodzy \* Radzi oglądać Pana. \* Pełni natchnienia, pewni zbawienia, \* Upadli na kolana.   
  5\. Długo czekali, długo wzdychali, \* Aż niebo rozgorzało; \* Piekło zawarte, niebo otwarte, \* Słowo się Ciałem stało.   
  6\. Hej, ludzie prości, Bóg z nami gości, \* Skończony czas niedoli! \* On daje siebie, chwała na niebie, \* Mir ludziom dobrej woli.   
