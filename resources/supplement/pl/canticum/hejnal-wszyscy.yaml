title: Hejnał wszyscy zaśpiewajmy
tags:
  - Adwent
body: |
  HEJNAŁ WSZYSCY ZAŚPIEWAJMY, \* Cześć i chwałę Panu dajmy, \* Nabożnie k'Niemu wołajmy:   
  2\. Mocny Boże z wysokości, \* Ty światłem swej wszechmocności \* Rozpędź piekielne ciemności.   
  3\. Jużci ona noc minęła, \* Co wszystek świat ucisnęła, \* A początek z grzechu wzięła.   
  4\. Na to Boży Syn jedyny, \* By ciemności zniósł i winy, \* W żywot wstąpił świętej Panny.   
  5\. Temu Bóg dał nas w opiekę, \* By czartowską zniósł z nas rękę, \* I piekielną odjął mękę.   
  6\. Ten łaskawie nas przyjmuje, \* Z wiecznych ciemności wyjmuje, \* Światłość zbawienną gotuje.   
  7\. Tylko nam ta noc zostanie, \* Co jest na odpoczywanie, \* A odnawia pracowanie.   
  8\. Lecz i prace, i wsze sprawy \* Da szczęśliwie Bóg łaskawy, \* Byle Bogu był człek prawy.   
  9\. Boże, prawdziwa światłości, \* Ty oświeć nasze ciemności, \* Wiodąc do swojej jasności.   
  10\. Daj nam szczęśliwe powstanie, \* Twojej łaski przeżegnanie, \* A dobroci wysławianie.   
  11\. Boże wiecznej wszechmocności, \* Broń od złości i przykrości, \* Nagłej wiecznej śmiertelności.   
  12\. Ty, któryś jest dobrotliwy, \* Odmień swój gniew sprawiedliwy, \* A racz nam być miłościwy.   
