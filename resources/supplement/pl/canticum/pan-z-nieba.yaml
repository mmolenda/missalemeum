title: Pan z nieba
tags:
  - Boże Narodzenie
body: |
  PAN Z NIEBA i z łona Ojca przychodzi, \* Oto się z Maryi dziś Jezus rodzi; Łaski przynosi temu, kto prosi, \* Odpuszcza grzechy daje pociechy; \* O Panie nasz święty, cud niepojęty   
  2\. Przystąpmy do Tego z swymi prośbami, \* Którego oczęta spłynęły łzami; \* Niech łaska, Boże, Twoja wspomoże, \* Zlituj się Panie, oddal karanie \* Od nas grzesznych ludzi, gdy trąba wzbudzi   
  3\. Pamiętaj na dobroć! Co się to stało, \* Żeś przyjął z Maryi, Bóg, ludzkie ciało? \* Panna nosiła, Panna powiła, \* Prości pasterze czcili Cię szczerze, \* Monarchy witali, gdy Cię poznali.   
  4\. O Panie! Tyś z Ojca, Tyś światło z Boga, \* Ubogiś i Twoja Matka uboga; \* Te czynią kroki Boskie wyroki, \* Aby stworzony człowiek korony \* Dostąpił przez Ciebie i mieszkał w niebie.   
