title: Litania do Najdroższej Krwi Chrystusa Pana
tags: []
body: |
  Kyrie elejson. Chryste elejson. Kyrie elejson.   
  Chryste, usłysz nas. Chryste, wysłuchaj nas.   
  Ojcze z nieba, Boże, zmiłuj się nad nami.   
  Synu, Odkupicielu świata, Boże, zmiłuj się nad nami,   
  Duchu Święty, Boże, zmiłuj się nad nami,   
  Święta Trójco, Jedyny Boże, zmiłuj się nad nami,   
  
  Krwi Chrystusa, Jednorodzonego Syna Ojca Przedwiecznego,  wybaw nas.   
  Krwi Chrystusa, wcielonego Słowa Bożego,   
  Krwi Chrystusa, nowego i wiecznego Przymierza,   
  Krwi Chrystusa, przy konaniu w Ogrójcu spływająca na ziemię,   
  Krwi Chrystusa, tryskająca przy biczowaniu,   
  Krwi Chrystusa, brocząca spod cierniowej korony,   
  Krwi Chrystusa, przelana na krzyżu,   
  Krwi Chrystusa, zapłato naszego zbawienia,   
  Krwi Chrystusa, bez której nie ma przebaczenia,   
  Krwi Chrystusa, która poisz i oczyszczasz dusze w Eucharystii,   
  Krwi Chrystusa, zdroju miłosierdzia,   
  Krwi Chrystusa, zwyciężająca złe duchy,   
  Krwi Chrystusa, męstwo Męczenników,   
  Krwi Chrystusa, mocy Wyznawców,   
  Krwi Chrystusa, rodząca Dziewice,   
  Krwi Chrystusa, ostojo zagrożonych,   
  Krwi Chrystusa, ochłodo pracujących,   
  Krwi Chrystusa, pociecho płaczących,   
  Krwi Chrystusa, nadziejo pokutujących,   
  Krwi Chrystusa, otucho umierających,   
  Krwi Chrystusa, pokoju i słodyczy serc naszych,   
  Krwi Chrystusa, zadatku życia wiecznego,   
  Krwi Chrystusa, wybawienie dusz z otchłani czyśćcowej,   
  Krwi Chrystusa, wszelkiej chwały i czci najgodniejsza,   
  
  Baranku Boży, który gładzisz grzechy świata, przepuść nam, Panie.   
  Baranku Boży, który gładzisz grzechy świata, wysłuchaj nas, Panie.   
  Baranku Boży, który gładzisz grzechy świata, zmiłuj się nad nami.   
  
  ℣. Odkupiłeś nas, Panie, Krwią swoją.   
  ℟. I uczyniłeś nas królestwem Boga naszego.   
  
  Módlmy się:   
  Wszechmogący, wieczny Boże, Ty Jednorodzonego Syna swego ustanowiłeś 
  Odkupicielem świata i Krwią Jego dałeś się przebłagać, daj nam, prosimy, 
  godnie czcić zapłatę naszego zbawienia i dzięki niej doznawać obrony od 
  zła doczesnego na ziemi, abyśmy wiekuistym szczęściem radowali się w niebie. 
  Przez Chrystusa, Pana naszego.   
  ℟. Amen.
