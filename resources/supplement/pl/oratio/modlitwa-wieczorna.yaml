title: Modlitwa wieczorna
tags: []
body: |
  *Modlitwy wieczorne winny zawierać dziękczynienie za przeżyty dzień,
  rachunek sumienia i przeproszenie za popełnione grzechy, oraz prośbę o opiekę Bożą w nocy.*

  Uwielbiam Cię, o mój Boże, i kocham Cię z całego serca.   
  Dziękuję Ci, żeś mnie stworzył, chrześcijaninem uczynił i w tym dniu zachować raczył.   
  Odpuść mi wszystkie grzechy przeze mnie dzisiaj popełnione,   
  a jeśli uczyniłem coś dobrego, racz to przyjąć.   
  Strzeż mnie tej nocy i zachowaj od niebezpieczeństw.   
  Łaska Twoja niech będzie zawsze ze mną i z moimi najbliższymi.   
  ℟. Amen.   

  *Można się posłużyć modlitwami wyjętymi z pacierzy kapłańskich:*   
  
  **Kompleta**   

  ℣. Pobłogosław mnie, Ojcze.   
  Niech Pan wszechmogący da nam noc spokojną i koniec szczęśliwy.   
  ℟. Amen.   

  **Krótka lekcja**   
  *1P 5,8-9*   
  Bracia: Trzeźwi bądźcie i czuwajcie, bo przeciwnik wasz, diabeł, jako lew ryczący krąży szukając, kogo by pożarł. Sprzeciwiajcie mu się mocni w wierze.   
  Ty zaś, Panie, zmiłuj się nad nami.   
  ℟. Bogu dzięki.   

  **Spowiedź**   
  ℣. Wspomożenie nasze w imieniu Pana.   
  ℟. Który stworzył niebo i ziemię.   
  Ojcze nasz.   

  *Rachunek sumienia wg św. Ignacego Loyoli*   
  1. Dziękować Bogu, Panu naszemu, za otrzymane dobrodziejstwa.   
  2. Prosić o łaskę poznania grzechów i odrzucenia ich precz.   
  3. Żądać od duszy swojej zdania sprawy od godziny wstania aż do chwili obecnego rachunku. Czynić to przechodząc godzinę po godzinie lub jedną porę dnia po drugiej, najpierw co do myśli, potem co do słów, a wreszcie co do uczynków.   
  4. Prosić Boga, Pana naszego, o przebaczenie win.   
  5. Postanowić poprawę przy Jego łasce.   

  **Ant.** Zmiłuj się nade mną, Panie, i wysłuchaj modlitwę moją   
  **Hymn**   
  Nim jeszcze światło zgaśnie, błagamy, Stwórco wszech rzeczy,   
  Abyś przez swoją łaskawość miał nas w obronie i pieczy.   
  Niech senne pierzchną marzenia, nocne obrazy ułudy;   
  Powściągnij wroga naszego, by nie kalały ciał brudy.   
  O, spraw to, Ojcze najlepszy, synu, równy Ojcu chwałą   
  I z Duchem Pocieszycielem władnący po wieczność całą. Amen.   
  Ant.   

  **Ant.** Zachowaj nas, \* Panie, czuwających, strzeż nas podczas snu, abyśmy mogli czuwać z Chrystusem i odpoczywali w pokoju. (O. W. Alleluja.)   
  **Kantyk Symeona**   
  *Łk 2,29–32*   
  Teraz, o Panie, według Twego słowa \* zwalniasz sługę Swego w pokoju.   
  Bo moje oczy ujrzały \* Twoje zbawienie, któreś zgotował \* dla wszystkich narodów:   
  Światło na objawienie dla pogan \* i chwałę ludu Twego, Izraela.   
  Chwała Ojcu.   
  Ant.   

  **Błogosławieństwo**   
  Niech nas błogosławi i strzeże wszechmogący i miłosierny Pan: Ojciec, Syn i Duch Święty.   
  ℟. Amen.   





