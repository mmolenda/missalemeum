[Name]
Tempore mortalitatis

[Introitus]
!2 Reg 24, 16
Recordáre, Dómine, testaménti tui, et dic Ángelo percutiénti: Cesset iam manus tua,~
et non desolétur terra, et ne perdas omnem ánimam vivéntem. (T. P. Allelúia, allelúia.)
!Ps 79:2
Qui regis Israël, intende: qui deducis, velut ovem, Ioseph.
$Gloria
Recordáre, Dómine, testaménti tui, et dic Ángelo percutiénti: Cesset iam manus tua,~
et non desolétur terra, et ne perdas omnem ánimam vivéntem. (T. P. Allelúia, allelúia.)

[Oratio]
Deus, qui non mortem, sed pœniténtiam desíderas peccatórum: pópulum tuum ad te reverténtem~
propítius réspice; ut, dum tibi devótus exsístit, iracúndiæ tuæ flagélla ab eo cleménter amóveas.
$Per Dominum

[Lectio]
Lectio libri Regum
! 2 Reg 24, 15-19 et 25
In diébus illis: Immísit Dóminus pestiléntiam in Israël, de mane usque ad~
tempus constítutum, et mórtui sunt ex pópulo, a Dan usque ad Bersabée,~
septuagínta mília virórum. Cumque extendísset manum suam Ángelus Dómini~
super Jerúsalem, ut dispérderet eam, misértus est Dóminus super afflictióne,~
et ait Ángelo percutiénti pópulum: Súfficit: nunc cóntine manum tuam. Erat~
autem Ángelus Dómini juxta áream Aréuna Jebusǽi. Dixítque David ad Dóminum,~
cum vidísset Ángelum cædéntem pópulum: Ego sum qui peccávi, ego iníque egi:~
isti, qui oves sunt, quid fecérunt? Vertátur, óbsecro, manus tua contra me,~
et contra domum patris mei. Venit autem Gad prophéta ad David in die illa,~
et dixit ei: Ascénde, et constítue altáre Dómino in área Aréuna Jebusǽi. Et~
ascéndit David juxta sermónem Gad, quem præcéperat ei Dóminus. Et ædificávit~
altáre Dómino, et óbtulit holocáusta et pacífica: et propitiátus est Dóminus~
terræ, et cohíbita est plaga ab Israël.

[Graduale]
! Ps 106, 20-21
Misit Dóminus verbum suum, et sanávit eos: et erípuit eos de morte eórum.
V. Confiteántur Domino misericórdiae ejus: et mirabília ejus fíliis hóminum. Allelúia, allelúia.
! Ps 68, 2
V. Salvum me fac, Deus, quóniam intravérunt aquæ usque ad ánimam meam. Allelúia.

[GradualeP]
! Tempore paschali
! Ps 68, 2
Allelúia, allelúia.
V. Salvum me fac, Deus, quóniam intravérunt aquæ usque ad ánimam meam. Allelúia.
! Zach 8, 7 et 8
V. Salvábo pópulum meum Israël in die malo, et ero eis in Deum, in veritáte et justítia. Allelúia.

[Tractus]
! Post Septuagesimam
! Ps 102, 10
Dómine, non secúndum peccáta nostra, quæ fécimus nos: neque secúndum iniquitátes nostras retríbuas nobis.
V. Dómine, ne memíneris iniquitátum nostrárum antiquárum: cito antícipent nos misericórdiæ tuæ, quia páuperes facti sumus nimis.
V. Adjuva nos, Deus salutáris noster: et propter glóriam nóminis tui. Dómine, líbera nos, et propítius esto peccátis nostris, propter nomen tuum.

[Evangelium]
@Tempora/Pasc7-6:Evangelium

[Offertorium]
! Num 16,48
Stetit póntifex inter mórtuos et vivos, habens thuríbulum áureum in manu sua: et ófferens incénsi sacrifícium,~
placávit iram Dei, et cessávit quassátio a Dómino. (T. P. Allelúia.)

[Secreta]
Subvéniat nobis, quǽsumus, Dómine, sacrifícii præséntis oblátio: quæ nos et ab erróribus univérsis poténter~
absólvat, et a tótius erípiat perditiónis incúrsu.
$Per Dominum

[Communio]
!Luc 6, 17, 18 et 19
Multitúdo languéntium, et qui vexabántur a spirítibus immúndis, veniébant ad eum: quia virtus de illo exíbat,~
et sanábat omnes. (T. P. Allelúia.)

[Postcommunio]
Exáudi nos, Deus salutáris noster: et pópulum tuum ab iracúndiæ tuæ terróribus líberum, et misericórdiæ tuæ fac~
largitáte secúrum. Per Dóminum nostrum Jesum Christum Fílium tuum:
$Qui tecum