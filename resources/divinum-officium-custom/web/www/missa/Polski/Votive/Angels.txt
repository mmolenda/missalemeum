[Name]
Missa de Angelis

[Comment]
# Msza o Aniołach
! Wotywna
! Wtorek

[Introitus]
!Ps 102:20
Błogosławcie Pana, wszyscy Jego Aniołowie, potężni mocą, pełniący Jego rozkazy,~
abyście posłuszni byli Jego słowu. (O. W. Alleluja, alleluja.)
!Ps 102:1
Błogosław, duszo moja, Pana, a wszystko, co jest we mnie, święte imię Jego.
$Gloria
Błogosławcie Pana, wszyscy Jego Aniołowie, potężni mocą, pełniący Jego rozkazy,~
abyście posłuszni byli Jego słowu. (O. W. Alleluja, alleluja.)

[Oratio]
Boże, Ty w przedziwny sposób wyznaczasz obowiązki Aniołom i ludziom; spraw miłościwie,~
aby na ziemi strzegli naszego życia ci, którzy służąc Ci w niebie zawsze Cię otaczają.
$Per Dominum

[Lectio]
Z Księgi Apokalipsy św. Jana Apostoła
! Ap 5:11-14
W one dni posłyszałem głos wielu Aniołów wokół tronu i zwierząt, i~
starszych, a liczba ich była tysiące tysięcy. I mówili głosem donośnym:~
«Godzien jest Baranek, który był zabity, otrzymać władzę i bóstwo,~
mądrość i męstwo, cześć, chwałę i błogosławieństwo». I posłyszałem,~
jak wszelkie stworzenie, które jest na niebie i na~
ziemi, pod ziemią i w morzu, i wszystko, co w nim się znajduje,~
jak wszystkie (te stworzenia) mówiły: «Siedzącemu na tronie i~
Barankowi błogosławieństwo i cześć, chwała i potęga na wieki~
wieków». A cztery zwierzęta mówiły: «Amen». A dwudziestu~
czterech starców padło na oblicze i złożyło pokłon żyjącemu na wieki wieków.

[Graduale]
! Ps 148:1-2
Chwalcie Pana z niebios, chwalcie Go na wysokościach.
V. Chwalcie Go, wszyscy Jego Aniołowie, chwalcie Go, wszystkie Jego Zastępy. Alleluja, alleluja.
! Ps 137:1-2
V. Wobec Aniołów będę Ci śpiewał; upadnę na twarz w Twym świętym przybytku i będę sławił Twe imię. Alleluja.

[GradualeP]
! W Okresie Wielkanocnym
! Ps 137:1-2
Alleluja, alleluja.
V. Wobec Aniołów będę Ci śpiewał; upadnę na twarz w świętym przybytku Twoim i będę sławił Twe imię. Alleluja.
! Matt 28:2
V. Anioł Pański zstąpił z nieba i przystąpiwszy odsunął kamień i usiadł na nim. Alleluja.

[Tractus]
! W Mszach wotywnych od siedemdziesiątnicy do Wielkanocy
! Ps 102:20-22
Błogosławcie Pana, wszyscy Jego Aniołowie, potężni mocą, pełniący Jego rozkazy.
V. Błogosławcie Pana, wszystkie Jego zastępy, słudzy Jego, którzy wolę Jego pełnicie.
V. Błogosławcie Pana, wszystkie dzieła Jego, na każdym miejscu Jego panowania, błogosław, moja duszo, Pana.

[Evangelium]
Ciąg dalszy ++ Ewangelii świętej według Jana.
! J 1:47-51
Onego czasu: Ujrzał Jezus, że Natanael idzie do Niego, i rzekł o nim:~
«Oto prawdziwy Izraelita, w którym nie masz podstępu». Pyta Go Natanael:~
«Skądże mnie znasz?» Odpowiadając Jezus rzekł mu: «Widziałem cię pierwej,~
nim cię Filip zawołał, gdyś był pod figą». Odpowiedział mu Natanael mówiąc:~
«Rabbi, tyś jest Synem Bożym, tyś królem izraelskim». Odpowiedział Jezus i~
rzekł mu: «Ponieważ ci powiedziałem, żem cię widział pod figą, uwierzyłeś:~
więcej nad to zobaczysz». I rzekł mu: «Zaprawdę, zaprawdę powiadam wam:~
zobaczycie niebo otwarte i Aniołów Bożych, wstępujących i zstępujących na Syna Człowieczego».

[Offertorium]
! Ap 8:3-4
Anioł stanął przy ołtarzu świątyni, mając w ręku złotą kadzielnicę; i dano~
mu wiele kadzideł, i wzniósł się wonny dym przed Bogiem. (O. W. Alleluja.)

[Secreta]
Składamy Ci, Panie, ofiarę uwielbienia i pokornie prosimy, abyś za wstawiennictwem~
anielskim łaskawie ją przyjął i obrócił ku naszemu zbawieniu.
$Per Dominum

[Communio]
Aniołowie, Archaniołowie, Trony i Państwa, Księstwa i Potęgi, Moce niebieskie, Cherubiny~
i Serafiny, błogosławcie Pana na wieki. (O. W. Alleluja.)

[Postcommunio]
Napełnieni błogosławieństwem niebieskim, kornie błagamy Cię, Panie, abyśmy dzięki~
pomocy Aniołów i Archaniołów doznali skutków tego misterium, które sprawujemy w~
poczuciu własnej ułomności. Przez Pana.