[Name]
Missa de S. Ioseph

[Rule]
Prefatio=Joseph

[Introitus]
!Ps 32:20-21
Adjútor, et protéctor noster est Dóminus: in eo lætábitur cor nostrum, et in nómine~
sancto ejus sperávimus. (T.P. Allelúia.)
!Ps 79:2
Qui regis Israël, inténde: qui dedúcis, velut ovem, Joseph.
$Gloria
Adjútor, et protéctor noster est Dóminus: in eo lætábitur cor nostrum, et in nómine~
sancto ejus sperávimus. (T.P. Allelúia.)

[Oratio]
Deus, qui ineffábili providéntia beátum Joseph sanctíssimæ Genitrícis tuæ Sponsum~
elígere dignátus es: præsta, quǽsumus: ut quem protectórem venerámur in terris,~
intercessórem habére mereámur in cœlis:
$Qui vivis

[Lectio]
Léctio libri Genesis
! Gen 49:22-26
Fílius accréscens Joseph, fílius accréscens, et decórus aspéctu: fíliæ~
discurrérunt super murum. Sed exasperavérunt eum, et jurgáti sunt,~
inviderúntque illi habéntes jácula. Sedit in forti arcus ejus, et dissolúta~
sunt víncula brachiórum et mánum illíus per manus poténtis Jacob: inde pastor~
egréssus est, lapis Israël. Deus patris tui erit adjútor tuus, et Omnípotens~
benedícet tibi benedictiónibus cœli desuper,benedictiónibus abýssi jacéntis~
deórsum, benedictiónibus úberum et vulvæ. Benedictiónes patris tui confortátæ~
sunt benedictiónibus patrum ejus, donec veníret desidérium cóllium æternórum:~
fiant in cápite Joseph, et in vértice Nazarǽi inter fratres suos.

[Graduale]
! Ps 20:4-5
Dómine, prævenísti eum in benedictiónibus dulcédinis; posuísti in cápite ejus corónam de lápide pretióso.
V. Vitam pétiit a te, et tribuísti ei longitúdinem diérum in sǽculum sǽculi. Allelúia, allelúia.
V. Fac nos innócuam, Joseph, decúrrere vitam: sitque tuo semper tuta patrocínio.

[GradualeP]
! Tempore paschali
Allelúia, allelúia.
V. De quacúmque tribulatióne clamáverint ad me, exáudiam eos, et ero protéctor eórum semper. Allelúia.
V. Fac nos innócuam, Joseph, decúrrere vitam: sitque tuo semper tuta patrocínio. Allelúia.

[Tractus]
! Post Septuagesimam
! Ps 111:1-3
Beátus vir qui timet Dóminum, qui mandátis ejus delectátur multum.
V. Potens in terra erit semen ejus; generatióni rectórum benedicétur.
V. Opes et divítiæ erunt in domo ejus, et munificéntia ejus manébit semper.

[Evangelium]
Sequéntia ++ sancti Evangélii secúndum Lucam.
!Luc 3:21-23
In illo témpore: Factum est autem, cum baptizarétur omnis pópulus, et Jesu~
baptizáto et oránte, apértum est cœlum: et descéndit Spíritus Sanctus corporáli~
spécie sicut colúmba in ipsum: et vox de cœlo facta est: Tu es Fílius meus~
diléctus, in te complá cui mihi. Et ipse Jesus erat incípiens quasi annórum~
trigínta, ut putabátur fílius Joseph.

[Offertorium]
! Ps 147:12-13
Lauda, Jerúsalem, Dóminum: quóniam confortávit seras portárum tuárum: benedixit fíliis tuis in te. (T.P. Allelúia.)

[Secreta]
Sanctissimæ Genitrícis tuæ Sponsi patrocínio suffúlti, rogámus, Dómine, cleméntiam~
tuam; ut corda nostra fácias terréna cuncta despícere, ac te verum Deum perfécta~
caritáte dilígere:
$Qui vivis

[Communio]
! Matt 1:16
Jacob autem génuit Joseph Virum Maríæ, de qua natus est Jesus, qui vocátur Christus. (T.P. Allelúia.)

[Postcommunio]
Divíni múneris fonte refécti, quǽsumus, Dómine Deus noster: ut sicut nos facis beáti~
Joseph protectióne gaudére: ita ejus méritis et intercessióne, cœléstis glóriæ fácias esse partícipes.
$Per Dominum