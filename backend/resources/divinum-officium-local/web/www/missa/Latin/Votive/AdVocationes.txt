[Name]
Ad vocationes

[Introitus]
!Matth 4:18-19
Dominus secus mare Galilǽæ vidit duos fratres, Petrum et Andream, et vocávit eos:~
Veníte post me: fáciam vos fíeri piscatóres hóminum. (T. P. Allelúia, allelúia.)
!Ps 18:2
Cæli enárrant glóriam Dei: et ópera mánuum eius annúntiat firmaméntum.
$Gloria
Dominus secus mare Galilǽæ vidit duos fratres, Petrum et Andream, et vocávit eos:~
Veníte post me: fáciam vos fíeri piscatóres hóminum. (T. P. Allelúia, allelúia.)

[Oratio]
Mitte, quǽsumus, Dómine, operários in messem tuam: ut Unigéniti Fílii tui et præcépta~
iúgiter serventur et ubíque sacrifícium innovétur:
$Qui tecum

[Lectio]
Léctio libri Regum
! 1 Reg 3:1-10
In diébus illis: Ministrábat puer Sámuel Dómino coram Heli, et sermo Dómini~
erat pretiósus in diébus illis: non erat visio manifésta. Factum est ergo in~
die quadam, Heli jacébat in loco suo, et óculi eius caligáverant, nec póterat~
vidére: lucérna Dei ántequam exstinguéretur, Sámuel dormiébat in templo Dómini,~
ubi erat arca Dei. Et vocávit Dóminus: Sámuel. Qui respóndens ait: Ecce ego. Et~
cucúrrit ad Heli et dixit: Ecce ego, vocásti enim me. Qui dixit: Non vocávi;~
revértere et dormi. Et ábiit et dormívit. Et adjécit Dóminus rursum vocáre~
Samuélem. Consúrgensque Sámuel, ábiit ad Heli, et dixit: Ecce ego, quia vocásti~
me. Qui respóndit: Non vocávi te, fili mi, revértere et dormi. Porro Sámuel~
necdum sciébat Dóminum, neque revelátus fúerat ei sermo Dómini. Et adjécit~
Dóminus, et vocávit adhuc Samuélem tértio. Qui consúrgens, ábiit ad Heli, et~
ait: Ecce ego, quia vocásti me. Intellexit ergo Heli quia Dóminus vocáret~
púerum, et ait ad Samuélem: Vade, et dormi; et si deínceps vocáverit te, dices:~
Lóquere, Dómine, quia audit servus tuus. Ábiit ergo Sámuel, et dormívit in loco~
suo. Et venit Dóminus et stetit, et vocávit sicut vocáverat secúndo: Sámuel,~
Sámuel! Et ait Sámuel: Lóquere, Dómine, quia audit servus tuus.

[Graduale]
! Ps 26:4
Unam pétii a Dómino, hanc requíram, ut inhábitem in domo Dómini ómnibus diébus vitæ meæ.
V. Ut vídeam voluptátem Dómini, et vísitem templum eius. Allelúia, allelúia.
! Ps 83:5
V. Beáti qui hábitant in domo tua, Dómine: in sǽcula sæculórum laudábunt te. Allelúia.

[GradualeP]
! Tempore paschali
! Ps 83:5
Allelúia, allelúia.
V. Beáti qui hábitant in domo tua, Dómine: in sǽcula sæculórum laudábunt te. Allelúia.
! Eccli 39:19
V. Floréte flores quasi lílium, et date odórem, et frondéte in grátiam, collaudáte cánticum, et benedícite Dóminum in opéribus suis. Allelúia.

[Tractus]
! Post Septuagesimam
! Ps 83:2-4
Quam dilécta tabernácula tua, Dómine virtútum! Concúpiscit et déficit ánima mea in átria Dómini.
V. Cor meum et caro mea exsultavérunt in Deum vivum.
V. Etenim passer invénit sibi domum, et turtur nidum sibi, ubi ponat pullos suos: altária tua, Dómine virtútum, Rex meus et Deus meus.

[Evangelium]
Sequéntia ++ sancti Evangélii secúndum Ioánnem.
!Joann 1:35-51
In illo témpore: Stabat Ioánnes, et ex discípulis eius duo. Et respíciens Jesum~
ambulántem, dicit: Ecce Agnus Dei. Et audiérunt eum duo discípuli loquéntem, et~
secúti sunt Jesum. Convérsus autem Jesus, et videns eos sequéntes se, dicit eis:~
Quid quǽritis? Qui dixérunt ei: Rabbi (quod dícitur interpretátum Magíster), ubi~
hábitas? Dicit eis: Veníte et vidéte. Venérunt, et vidérunt ubi manéret, et apud~
eum mansérunt die illo: hora autem erat quasi décima. Erat autem Andréas frater~
Simónis Petri unus ex duóbus, qui audíerant a Ioánne, et secúti fúerant eum.~
Invénit hic primum fratrem suum Simónem, et dicit ei: Invénimus Messíam (quod est~
interpretátum Christus). Et addúxit eum ad Jesum. Intúitus autem eum Jesus, dixit:~
Tu es Simon, fílius Iona; tu vocáberis Cephas, quod interpretátur Petrus. In~
crastínum vóluit exíre in Galilǽam, et invénit Philíppum. Et dicit ei Jesus:~
Séquere me. Erat autem Philíppus a Bethsaída, civitáte Andréæ et Petri. Invénit~
Philíppus Nathánaël, et dicit ei: Quem scripsit Móyses in lege, et prophétæ,~
invénimus Jesum fílium Ioseph a Názareth. Et dixit ei Nathánaël: A Názareth potest~
áliquid boni esse? Dicit ei Philíppus: Veni, et vide. Vidit Jesus Nathánaël~
veniéntem ad se, et dicit de eo: Ecce vere Israëlíta, in quo dolus non est. Dicit~
ei Nathánaël: Unde me nosti? Respóndit Jesus, et dixit ei: Priúsquam te Philíppus~
vocáret, cum esses sub ficu, vidi te. Respóndit ei Nathánaël, et ait: Rabbi, tu~
es Fílius Dei, tu es Rex Israël. Respóndit Jesus, et dixit ei: Quia dixi tibi:~
Vidi te sub ficu, credis: majus his vidébis. Et dicit ei: Amen, amen dico vobis,~
vidébitis cælum apértum, et Angelos Dei ascendéntes et descendéntes supra Fílium~
hóminis.

[Offertorium]
! Ps 15:5
Dóminus pars hereditátis meæ et cálicis mei: tu es qui restítues hereditátem meam mihi. (T. P. Allelúia.)

[Secreta]
Munus quod offérimus, Dómine, vitále pópulo tuo pérfice sacraméntum: ut in circúitu~
mensæ tuæ preces et hóstias multiplicáti tibi minístri commíttant.
$Per Dominum

[Communio]
! Ps 65:16
Veníte, audíte, et narrábo, omnes qui timétis Deum, quanta fecit ánimæ meæ. (T. P. Allelúia.)

[Postcommunio]
Cæléstibus repléti mystériis, quǽsumus, omnípotens Deus: ut minístros tuos et número~
áugeas et caritáte sanctífices.
$Per Dominum
