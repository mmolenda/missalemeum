[Name]
Missa de D. N. Iesu Christo summo et aeterno Sacerdote

[Introitus]
!Ps 109:4
Jurávit Dóminus, et non pœnitébit eum: Tu es sacérdos in ætérnum~
secúndum órdinem Melchísedech. (T. P. Alleluia, alleluia.)
!Ps 109:1
Dixit Dóminus Dómino meo: Sede a dextris meis.
$Gloria
Jurávit Dóminus, et non pœnitébit eum: Tu es sacérdos in ætérnum~
secúndum órdinem Melchísedech. (T. P. Alleluia, alleluia.)

[Oratio]
Deus, qui, ad maiestatis tuae gloriam et generis humani salutem, Unigenitum tuum~
summum atque aeternum constituted Sacerdotem: praesta: ut, quos ministros et~
mysteriorum suorum dispensatores elegit, in accepto ministerio adimplendo fideles inveniantur.
$Per eundem

[Lectio]
Léctio Epístolæ beáti Pauli Apóstoli ad Hebræos.
!Hebr 5:11-1
Fratres: Omnis Póntifex ex hóminibus assúmptus, pro homínibus constituítur~
in iis, quæ sunt ad Deum, ut ófferat dona, et sacrifícia pro peccátis: Qui~
condolére possit iis, qui ignórant, et errant: quóniam et ipse circúmdatus~
est infirmitáte: et proptérea debet, quemádmodum pro pópulo, ita étiam et~
pro semetípso offérre pro peccátis. Nec quisquam sumit sibi honórem, sed qui~
vocátur a Deo, tamquam Aaron. Sic et Christu non semetípsum clarificávit ut~
póntifex fíeret, sed qui locutus est ad eum: Fílius meus es tu; ego hódie~
génui te. Quemádmodum et in álio loco dicit: Tu es Sacérdos in ætérnum~
secúndum órdinem Melchísedech. Qui in diébus carnis suæ preces supplicationésque~
ad eum, qui possit illum salvum fácere a morte, cum clamóre válido et lácrymis~
ófferens, exaudítus est pro sua reveréntia. Et quidem cum esset Fílius Dei~
dídicit ex iis, quæ passus est obediéntiam: et consummátus, factus est ómnibus~
obtemperántibus sibi, causa salútis ætérnæ, appellátus a Deo póntifex juxta~
órdinem Melchísedech. De quo nobisgrandis sermo, et ininterpretábilis ad dicéndum.

[Graduale]
! Luc 4:18
Spíritus Dómini super me, propter quod unxit me:
V. Evangelizáre paupéribus misit me, sanáre contrítos corde. Allelúia, allelúia.
! Hebr 7:24
V. Jesus autem eo quod máneat in ætérnum, sempitérnum habet sacerdótium. Allelúia.

[GradualeP]
! Tempore paschali
! Hebr 7:24
Allelúia, allelúia.
V. Jesus autem eo quod máneat in ætérnum, sempitérnum habet sacerdótium. Allelúia.
! Luc 4:18
V. Spíritus Dómini super me; propter quod unxit me, evangelizáre paupéribus misit me, sanáre contrítos corde. Allelúia.

[Tractus]
! Post Septuagesimam
! Ps 9:34-36
Exsúrge, Dómine Deus, exaltétur manus tua: ne obliviscáris páuperum.
V. Vide quóniam tu labórem et dolórem consíderas:
V. Tibi derelíctus est pauper: órphano tu eris adjútor.

[Evangelium]
Sequéntia ++ sancti Evangélii secundum Lucam
!Luc 22:14-20
In illo témpore: Discúbuit Jesus, et duódecim Apóstoli cum eo. Et ait illis:~
Desidério desiderávi hoc Pascha manducáre vobíscum, ántequam pátiar. Dico enim~
vobis, quia ex hoc non manducábo illud, donec impleátur in regno Dei. Et accépto~
cálice, grátias egit, et dixit: Accípite, et divídite inter vos. Dico enim vobis~
quod non bibam de generatióne vitis, donec regnum Dei véniat. Et accépto pane,~
grátias egit, et fregit, et dedit eis, dicens: Hoc est Corpus meum, quod pro~
vobis datur: hoc fácite in meam commemoratiónem. Simíliter et cálicem, postquam~
cenávit, dicens: Hic est calix novum testaméntum in Sánguine meo, qui pro vobis~
fundétur.

[Offertorium]
! Hebr 10:12, 10:14
Christus unam pro peccátis ófferens hóstiam, in sempitérnum sedet in déxtera Dei:~
una enim oblatióne consummávit in ætérnum sanctificátos. (T.P. Alleluia.)

[Secreta]
Hæc múnera, Dómine, mediátor noster Jesus Christus Tibi reddat accépta; et nos,~
una secum, hóstias tibi gratas exhíbeat:
$Qui tecum

[Communio]
! 1 Cor 11:24-25
Hoc corpus, quod pro vobis tradétur: hic calix novi testaménti est in meo sánguine,~
dicit Dóminus: hoc fácite, quotiescúmque súmitis, in meam commemoratiónem. (T. P. Allelúia.)

[Postcommunio]
Vivíficet nos, quǽsumus Dómine, divína quam obtúlimus et súmpsimus hóstia; ut perpétua~
Tibi caritáte conjúncti, fructum, qui semper máneat, afferámus.
$Per Dominum