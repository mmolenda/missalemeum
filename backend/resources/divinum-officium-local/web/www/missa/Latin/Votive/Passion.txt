[Name]
Missa de Passione Domini

[Rule]
Prefatio=Quad5

[Introitus]
!Phil 2:8-9
Humiliávit semetípsum Dóminus Jesus Christus usque ad mortem, mortem autem crucis:~
propter quod et Deus exaltávit illum, et donávit illi nomen, quod est super omne nomen. (T.P. Allelúia, allelúia.)
!Ps 88:2
Misericórdias Dómini in ætérnum cantábo: in generatiónem et generatiónem.
$Gloria
Humiliávit semetípsum Dóminus Jesus Christus usque ad mortem, mortem autem crucis:~
propter quod et Deus exaltávit illum, et donávit illi nomen, quod est super omne nomen. (T.P. Allelúia, allelúia.)

[Oratio]
Dómine Jesu Christe, qui de cœlis ad terram de sinu Patris descendísti, et sánguinem~
tuum pretiosum in remissiónem peccatórum nostrórum fudísti: te humíliter deprecámur;~
ut in die judícii, ad déxteram tuam audíre mereámur: Veníte benedícti:
Qui cum eódem

[Lectio]
Lectio Zachariae Prophetae.
!Zach 12:10-12; 13:6-7
Hæc dicit Dóminus: Effúndam super domum David et super habitatóres Jerúsalem~
spíritum grátiæ et precum: et aspícient ad me, quem confixérunt: et plangent~
cum planctu quasi super unigénitum, et dolébunt super eum, ut doléri solet in~
morte primogéniti. In die illa magnus erit planctus in Jerúsalem, et dicétur:~
Quid sunt plagæ istæ in médio mánuum tuárum? Et dicet: His plagátus sum in~
domo eórum, qui diligébant me. Frámea, suscitáre super pastórem meum, et super~
virum cohæréntem mihi, dicit Dóminus exercítuum: percúte pastórem, et~
dispergéntur oves:ait Dóminus omnípotens.

[Graduale]
!Ps 68:21-22
Impropérium exspectávit cor meum, et misériam: et sustínui, qui simul mecum~
contristarétur, et non fuit: consolántem me quæsívi, et non invéni.
V. Dedérunt in escam meam fel, et in siti mea potavérunt me acéto. Allelúia, allelúia.
V. Ave, Rex noster: tu solus nostros es miserátus erróres: Patri obœdiens, ductus es~
ad crucifigéndum, ut agnus mansuétus ad occisiónem. Alleluia.

[GradualeP]
! Tempore paschali
Allelúia, allelúia.
V. Ave, Rex noster: tu solus nostros es miserátus erróres: Patri obœdiens, ductus~
es ad crucifigéndum, ut agnus mansuétus ad occisiónem. Allelúia.
V. Tibi glória, hosánna: tibi triúmphus et victória: tibi summæ~
laudis et honóris coróna. Allelúia.

[Tractus]
! Post Septuagesimam
! Isa 53:4-5
Vere languóres nostros ipse tulit, et dolóres nostros ipse portávit.
V. Et nos putávimus eum quasi leprósum, et percússum a Deo, et humiliátum.
V. Ipse autem vulnerátus est propter iniquitátes nostras, attrítus est propter scélera nostra.
V. Disciplína pacis nostræ super eum: et livóre ejus sanáti sumus.

[Evangelium]
Sequéntia ++ sancti Evangélii secúndum Joánnem.
!Joann 19:28-35
In illo témpore: Sciens Jesus quia ómnia consummáta sunt, ut consummarétur~
Scriptúra, dixit: Sitio. Vas ergo erat pósitum acéto plenum. Illi autem~
spóngiam plenam acéto, hyssópo circumponéntes, obtulérunt ori ejus. Cum ergo~
accepísset Jesus acétum, dixit: Consummátum est. Et inclináto cápite trádidit~
spíritum. Judǽi ergo, quóniam Parascéve erat, ut non remanérent in cruce~
córpora sábbato, erat enim magnus dies ille sábbati, rogavérunt Pilátum, ut~
frangeréntur eórum crura, et tolleréntur. Venérunt ergo mílites: et primi~
quidem fregérunt crura, et altérius, qui crucifíxus est cum eo. Ad Jesum autem~
cum veníssent, ut vidérunt eum iam mórtuum, non fregérunt ejus crura, sed unus~
mílitum láncea latus ejus apéruit, et contínuo exívit sanguis, et aqua. Et qui~
vidit, testimónium perhíbuit: et verum est testimónium ejus.

[Offertorium]
Insurrexérunt in me viri iníqui: absque misericórdia quæsiérunt me interfícere:~
et non pepercérunt in faciem meam spuére: lánceis suis vulneravérunt me, et~
concússa sunt ómnia ossa mea. (T. P. Alleluia.)

[Secreta]
Oblátum tibi, Dómine, sacrifícium, intercedénte unigéniti Fílii tui Passióne,~
vivíficet nos semper et múniat: Qui tecum vivit et regnat in unitate Spíritus~
Sancti, Deus, per ómnia sǽcula sæculórum.
$Per eundem

[Communio]
! Ps 21:17-18
Fodérunt manus meas et pedes meos: dinumeravérunt ómnia ossa mea. (T. P. Allelúia.)

[Postcommunio]
Dómine Jesu Christe, Fili Dei vivi, qui hora sexta pro redemptióne mundi
Crucis patíbulum ascendísti, et sánguinem tuum pretiósum in remissiónem
peccatórum nostrórum fudísti: te humíliter deprecámur; ut, post óbitum
nostrum, paradísi jánuas nos gaudénter introíre concédas:
$Qui vivis