[Name]
Missa pro fidei propagatione

[Introitus]
!Ps 66, 2-3
Deus misereátur nostri, et benedícat nobis: illúminet vultum suum super nos, et misereátur nostri: ut~
cognoscámus in terra viam tuam, in ómnibus géntibus salutáre tuum (T. P. allelúja, allelúja).
!Ps 66, 4
Confiteántur tibi pópuli, Deus: confiteántur tibi pópuli omnes.
$Gloria
Deus misereátur nostri, et benedícat nobis: illúminet vultum suum super nos, et misereátur nostri: ut~
cognoscámus in terra viam tuam, in ómnibus géntibus salutáre tuum (T. P. allelúja, allelúja).

[Oratio]
Deus, eus, qui omnes hómines vis salvos fíeri et ad agnitiónem veritátis veníre: mitte, quaésumus, operários~
in messem tuam, et da eis cum omni fidúcia loqui verbum tuum; ut sermo tuus currat et clarificétur, et omnes~
gentes cognóscant te solum Deum verum, et quem misísti Jesum Christum, Fílium  tuum, Dóminum nostrum:
$Qui tecum

[Lectio]
Léctio libri Sapiéntiæ
! Eccli. 36, 1-10 et 17-19
Miserére nostri, Deus ómnium, et réspice nos, et osténde nobis lucem miseratiónum tuárum: et immítte timórem~
tuum super gentes, quæ non exquisiérunt te, ut cognóscant, quia non est Deus nisi tu, et enárrent magnália tua.~
Alleva manum tuam super gentes aliénas, ut vídeant poténtiam tuam. Sicut enim in conspéctu eórum sanctificátus~
es in nobis, sic in conspéctu nostro magnificáberis in eis, ut cognóscant te, sicut et nos cognóvimus, quóniam~
non est Deus præter te, Dómine. Innova signa et immúta mirabília. Glorífica manum et bráchium dextrum. Excita~
furórem et effúnde iram. Tolle adversárium et afflíge inimícum. Festína tempus et meménto finis, ut enárrent~
mirabília tua. Da testimónium his, qui ab inítio creatúræ tuæ sunt, et súscita prædicatiónes, quas locúti sunt~
in nómine tuo prophétæ prióres. Da mercédem sustinéntibus te, ut prophétæ tui fidéles inveniántur: et exáudi~
oratiónes servórum tuórum, secúndum benedictiónem Aaron de pópulo tuo, et dírige nos in viam justítiæ, et sciant~
omnes, qui hábitant terram, quia tu es Deus conspéctor sæculórum.

[Graduale]
! Ps. 66, 6-8.
Confiteántur tibi pópuli, Deus, confiteántur tibi pópuli omnes: terra dedit fructum suum.
V. Benedícat nos Deus, Deus noster, benedícat nos Deus: et métuant eum omnes fines terræ. Allelúia, allelúia.
! Ps. 99, 2-3.
V. Jubiláte Deo, omnis terra: servíte Dómino in lætítia: introíte in conspéctu ejus, in exsultatióne. Allelúja.

[GradualeP]
! Tempore paschali
! Ps. 99, 1-3.
Allelúia, allelúia.
V. Jubiláte Deo, omnis terra: servíte Dómino in lætítia: introíte in conspéctu ejus, in exsultatióne. Allelúja.
V. Scitóte quóniam Dóminus ipse est Deus: ipse fecit nos, et non ipsi nos. Allelúja.

[Tractus]
! Post Septuagesimam
! Ps. 99, 2.
Annuntiáte inter gentes glóriam Dómini, in ómnibus pópulis mirabília ejus.
V. Quóniam magnus Dóminus, et laudábilis nimis: terríbilis est super omnes deos.
V. Quóniam omnes dii géntium dæmónia: Dóminus autem cælos fecit.

[Evangelium]
Sequéntia ++ sancti Evangélii secúndum Matthaéum.
!Matt 9, 35-38
In illo témpore: Circuíbat Jesus omnes civitátes et castélla, docens in synagógis eórum, et prǽdicans Evangélium~
regni, et curans omnem languórem et omnem infirmitátem. Videns autem turbas, misértus est eis: quia erant vexáti,~
et jacéntes sicut oves non habéntes pastórem. Tunc dicit discípulis suis: Messis quidem multa, operárii autem pauci.~
Rogáte ergo Dóminum messis, ut mittat operários in messem suam.

[Offertorium]
! Ps. 95, 7-9.
Afférte Dómino, pátriæ géntium, afférte Dómino glóriam et honórem, afférte Dómino glóriam nómini ejus: tóllite~
hóstias, et introíte in átria ejus: adoráte Dóminum in átrio sancto ejus (T. P. allelúja).

[Secreta]
Protéctor noster, áspice, Deus, et réspice in fáciem Christi tui, qui dedit redemptiónem semetípsum pro omnibus:~
et fac; ut ab ortu solis usque ad occásum magnificétur nomen tuum in géntibus, ac in omni loco sacrificétur et~
offerátur nómini tuo oblátio munda.
$Per eundem

[Communio]
!Ps. 116, 1-2.
Laudáte Dóminum, omnes gentes: laudáte eum, omnes pópuli: quóniam confirmáta est super nos misericordia ejus,~
et véritas Dómini manet in ætérnum (T. P. allelúja).

[Postcommunio]
Redémptionis nostræ múnere vegetáti: quaésumus, Dómine; ut, hoc perpétuæ salútis auxílio, fides semper vera profíciat.
$Per Dominum