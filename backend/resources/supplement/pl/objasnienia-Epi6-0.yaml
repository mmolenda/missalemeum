info:
  tags: []
  title: 'Objaśnienia Ewangelii na 6 niedzielę po Objawieniu'

sections:
- body:
  -
    - |
      
      \(1\) W dzisiejszej Ewangelii mamy dalsze dwie przypowieści
      z tych, które Pan Jezus opowiada rzeszy, siedząc na
      łodzi Piotrowej, nad brzegiem morza pod Kafarnaum. 
      Obie jednaki mają cel pouczenia nas o skutecznej dzielności Królestwa
      czyli Kościoła Bożego, z tą jednak różnicą,
      że pierwsza przypowieść, głównie mówi nam o zewnętrznej
      działalności Kościoła Chrystusowego, druga zaś więcej
      o wewnętrznem na dusze ludzkie wpływie, a zewnętrznego
      każe się tylko domyślać.
      
      \(2\) W Kościele Chrystusowym,
      który jeden tylko jest i jeden być może, mamy przedewszystkiem
      samego P. Jezusa, według onych słów psalmu:
      «Bóg pośrodku jego» — i według wyraźnej obietnicy Pańskiej:
      «Oto ja jestem z wami po wszystkie dni aż do skończenia świata».
      Razem zaś z Nim mamy w Kościele świętym, tem prawdziwem 
      królestwie niebieskiem, prawdę, Bożą, czyli Wiarę św., o której
      mówi P. Jezus: «Poznacie prawdę, a prawda was wyswobodzi»; mamy
      Sakramenta św., które dają nam łaskę i żywot; mamy wreszcie
      wobec zdradliwych sideł i bezdroży, na które usiłują nas
      poprowadzić szatan, świat i ciało, bezpiecznych przewodników
      w Papieżu, Biskupach i kapłanach, o których mamy słowo Pańskie:
      «Kto was słucha, Mnie słucha, kto wami gardzi, Mną gardzi».
      Możnaby wymienić wiele innych jeszcze, pozornie mniejszych już,
      a jednak bardzo wielkich skarbów łaski, jakie mamy w Kościele Bożym,
      jakoto: przykłady i przyczyna Świętych Pańskich, a szczególnie
      Przebłogosławionej Matki Bożej, modlitwy i błogosławieństwa kościelne, zasługi Chrystusa Pana i Świętych Jego  
      i wypływające z nich odpusty, nabożeństwa        
      i zwyczaje katolickie i innych rzeczy wiele, 
      które trudno tu wszystkie wyliczyć. Dla 
      wszystkich razem i dla każdej z nich z osobna, słusznie
      powiedzieć można o Kościele Świętym, że 
      «podobny jest ziarnu gorczycznemu, podobny jest     
      kwasowi». Nie możemy o wszystkiem mówić,         
      więc pozostawiając wiele rozmyślaniu 
      czytelnika, na niektóre tylko rzeczy zwrócę uwagę.     
       
      \(3\) P. Jezus, Dzieciątko małe i słabe — porównaj   
      je choćby z królami, bogaczami i mędrcami — porównaj
      choćby z niezliczonem mnóstwem      
      dzieci, które przed Nim, równocześnie      
      z Nim i po Nim przyszły na świat; czyż P. Jezus    
      w porównaniu z tem wszystkiem nie wydaje     
      się jakby drobniutkiem tylko źdźbłem, prawdziwie ziarnkiem tylko; ale jakże prędko wyrasta   
      i staje się tak wielkim, że napełnia całą   
      ziemię Judzką; a kiedy po śmierci na Krzyżu,     
      złożono Go do grobu, niby ziarnko rzucone do     
      ziemi, wyrasta w wielkie drzewo, zapełniając     
      cały okrąg ziemi, w górę sięga aż do nieba —      
      i pod Jego opieką mieszkają ptaki niebieskie,    
      t zn. ci, «którzy dziedzictwo zbawienia wziąć       
      mają». On prawdziwie jest tym kwasem ewangelicznym,       
      bo jak kwas albo drożdże sprawiają,   
      że ciasto wyrasta w chleb zdrowy i smaczny, tak  
      P. Jezus ożywił Duchem swoim Świętym narody,
      wprzód pogańskie i na wskróś zepsute,  uczynił je pożytecznemi i Bogu miłemi. I wszelka 
      cnota prawdziwa na Nim się opiera, z Niego 
      bierze początek i z Niego wzrost.
      
      \(4\) Podobnież Prawda Boża jest na kształt 
      ziarnka gorczycznego. Jak ziarnko gorczyczne 
      na pozór jest nikłe i liche, ale skoro rozetrzesz 
      je w ustach wtenczas pokazuje się, że jest jakby 
      żywym ogniem; tak też prawda Boża, i najmniejsza 
      nawet jej cząstka, jest niby niepokaźna, 
      ale gdy ją rozważysz w sercu, natenczas 
      rozpala w sercach żar miłości Boga i rzeczy 
      niebieskich. Św. Franciszek Ksawery przejął się 
      jednem tylko słowem Pańskiem: «Cóż pomoże 
      człowiekowi, jeśliby wszystek świat zyskał, a na 
      duszy swojej szkodę podjał?» i to jedno słowo 
      mu wystarczyło, żeby z człowieka zupełnie światowego 
      stał się wielkim Świętym. Jest też 
      prawda Boża podobną do kwasu w trzech miarach 
      mąki zaczynionej; niech ona wniknie do 
      rozumu, do pamięci i do woli człowieka, a tem 
      samem cały człowiek staje się innym, lepszym 
      niż był.
      
      \(5\) Również Sakramenta święte są dla prawwdziwej 
      i nadprzyrodzonej dzielności swojej podobne 
      do ziarnka gorczycznego i do kwasu. Zapewne, 
      jeśli kto nie zna się na godności tych 
      św. Sakramentów i byle jak je przyjmuje, pozostaną 
      one dla niego bez pożytku, jak ziarnko 
      gorczyczne wrzucone do suchego pudła, albo jak 
      kwas położony obok mąki; owszem często więcej mu szkodzą, niż gdyby był ich calkiem zaniechał.       
      Ale kto je godnie i należycie przyjmuje,  
      stają mu się źródłem wody żywej, początkiem         
      i zadatkiem zbawienia. Taka np. Spowiedź św.      
      uczciwie i należycie odprawiona, jakżesz wiele    
      w człowieku naprawia, ileż mu daje spokoju        
      sumienia, jak zupełnie odmienia na lepsze serce    
      i wszystkie skłonności jego! Niejeden tego na       
      sobie doświadczył, kiedy szczerze i poczciwie się 
      wyspowiadał, to jakby ciężki kamień z serca mu     
      spadł albo jakby na nowo na świat się narodził.       
      A cóż dopiero Przen. Sakrament Ołtarza,     
      który na pozór jest tylko lichym kawałkiem        
      opłatka, wszelkiej mocy i życia pozbawionym!       
      Kto się pozna na Nim i wie, że «w tej Hostji      
      jest Bóg żywy, choć ukryty lecz prawdziwy», ten,  
      czy przyjmował Go w Komunji św., czy brał         
      serdeczny udział w ofierze Mszy św., czy wreszcie    
      tylko odwiedzał Go zostającego w kościołach    
      na ołtarzach naszych, nieraz przekonał się, że     
      na całej ziemi niemasz bogatszego i wdzięczniejszego   
      skarbu nad Przenajśw. Sakrament. W Kościele       
      Bożym jest Przen. Sakrament jakby prawdziwem     
      a nieustannie żarzącem się ogniskiem,        
      około którego wszyscy się skupiają, przy niem      
      się rozgrzewają, odpoczywają i nowych sił na       
      bierają. Z ogniska tego płynie światłość oświecająca     
      rozum i rozpraszająca ciemności,           
      wątpliwości i zwątpienia; w ogniu jego hartuje się           
      wola nasza, jak stal wyśmienita, staje się niezłomną wobec pokus i trudności, a zarazem 
      podatną na działanie Boże; przy tem ognisku 
      wiecznie płonącem zagrzewa się i zapala serce 
      do świętej gorliwości o chwalę Bożą i o własne 
      i bliźnich zbawienie. Ogniem prawdziwym jest 
      ten na pozór tak nieznaczny, a jednak prawdziwy 
      Przen. Sakrament; dlatego kto się niebacznie 
      do niego zbliża, zamiast pożytku szkodę 
      tylko ponosi. O Przen. Sakramencie słusznie 
      powiedzieć można to, co mówi Prorok do P. 
      Boga zastępów: «Z świętym święty będziesz, 
      a z mężem niewinnym niewinny będziesz, 
      i z wybranym wybrany będziesz, a z przewrotnym 
      przewrotny się staniesz». Nie podlega to 
      wątpliwości, bo sam Pan Jezus tak mówi: «Zaprawdę,
      zaprawdę powiadam wam: jeślibyście 
      nie pożywali Ciała Syna człowieczego i nie 
      pili, Krwi Jego, nie będziecie mieć żywota 
      w sobie. Kto pożywa Ciała Mego, pije Moją 
      Krew, ma żywot wieczny, a Ja go wskrzeszę 
      w ostatni dzień». Ludziom dobrej woli i z dobrą 
      wolą przystępującym jest Przen. Sakrament 
      wszystkiem dobrem; ale kto połowicznej jest 
      woli, t. zn. chce służyć Bogu, ale tak, żeby nie 
      potrzebował narażać się światu, ani zapierać 
      w czemkolwiek samego siebie — albo, co gorsza, 
      jest wręcz złej woli, t. zn. nie dba o Boga, a we
      wszystkiem szuka tylko siebie i swoich korzyści
      i przyjemności, dla takiego każde zbliżenie się 
      do Przen. Sakramentu będzie połączone z niemałą szkodą, albo nawet ze zgubą wieczną.       
      W Imię Boże często nawiedzaj P. Jezusa          
      w Przen. Sakramencie, ale przy tem pamiętaj,    
      do kogo idziesz i po co. Bywaj, jak możesz najczęściej, na Mszy św., ale nie zapominaj, że we 
      Mszy św. P Jezus spełnia na ołtarzu bezkrwawym    
      sposobem tę samą wielką ofiarę za twoje     
      i świata zbawienie, którą spełnił krwawym
      sposobem na krzyżu; więc zachowaj się podczas      
      Mszy św. tak, jakbyś się był zachował, gdyby ci 
      było dane stać pod krzyżem obok Matki Najśw.,   
      a nie naśladuj ani bezmyślnych żołnierzy, ani   
      tembardziej szyderczych i drwiących faryzeuszów.
      
      \(6\) Przełożeństwo i duszpasterstwo w Kościele 
      Bożym, powierzone przez Chrystusa P. Papieżowi,
      biskupom i kapłanom również podobne
      jest do ziarnka gorczycznego i do kwasu
      ewangelicznego. Niepokaźne ono jest, bo i najlepsi  
      między kapłanami i biskupami są tylko ludźmi    
      omyłkom podległymi, a zdarzają się czasem źli,  
      a nawet podobni do Judasza zdrajcy. Ale i najgorszy, 
      byle był na urzędzie i miejscu od władzy 
      duchownej mu zaznaczonem, pozostaje prawdziwym   
      namiestnikiem Bożym. P. Jezus dobrze 
      wie, że nie każdy ojciec i nie każda matka jest 
      taką, jaką być powinna, a jednak nie czyni różnicy  
      między dobrymi a złymi rodzicami, ale     
      wszystkim dzieciom, czy dobrych, czy złych mają 
      rodziców, nakazuje: «Czcij ojca twego i matkę twoją». Podobnież o wszystkich kapłanach bez 
      różnicy, dobrych i złych, wyraźnie nakazuje: 
      «Kto was słucha, Mnie słucha, a kto wami gardzi, 
      Mną gardzi;» byle tylko byli należycie
      poświęceni i od władzy duchownej postanowieni. 
      Jeden tylko jest wyjątek, w którym ani dzieci 
      ojca i matki, ani wierni kapłana słuchać nie 
      potrzebują i nie powinni, mianowicie, gdyby 
      namawiali do wyraźnego grzechu, czyli
      sprzeciwiali się niewątpliwej woli Bożej. 
      We wszystkiem innem posłuszeństwo ma tę moc, że staje 
      się jakby bezpieczną łodzią przewożącą nawet 
      śpiących do portu wiecznego zbawienia.
      
      «Źródło: ks. H. Jackowski SI, Ewangelje niedzielne i świąteczne z objaśnieniami»
      
  id: ''
  label: ''
