[Name]
Missa de Angelis

[Introitus]
!Ps 102:20
Benedícite Dóminum, omnes Ángeli ejus: poténtes virtúte, qui fácitis verbum ejus,~
ad audiéndam vocem sermónum ejus. (T.P. Allelúia, allelúia.)
!Ps 102:1
Bénedic, ánima mea, Dómino: et ómnia, quæ intra me sunt, nómini sancto ejus.
$Gloria
Benedícite Dóminum, omnes Ángeli ejus: poténtes virtúte, qui fácitis verbum ejus,~
ad audiéndam vocem sermónum ejus. (T.P. Allelúia, allelúia.)

[Oratio]
Deus, qui, miro órdine, Angelórum ministerial hominúmque dispénsas: concéde propítius;~
ut, a quibus tibi ministrántibus in cælo semper assístitur, ab his in terra vita nostra~
muniátur.
$Per Dominum

[Lectio]
Léctio libri Apocalýpsis beáti Joánnis Apóstoli
! Apoc 5:11-14
In diébus illis: Audívi vocem Angelórum multórum in circúitu throni, et~
animálium, et seniórum, et erat númerus eórum mília mílium, dicéntium voce~
magna: Dignus est Agnus, qui occísus est, accípere virtútem, et divinitátem,~
et sapiéntiam, et fortitúdinem, et honórem, et glóriam, et benedictiónem.~
Et omnem creatúram, quæ in cœlo est, et super terram, et sub terra, et quæ~
sunt in mari, et quæ in eo: omnes audívi dicéntes: Sedénti in throno, et Agno:~
benedíctio, et honor, et glória, et potéstas in sǽcula sæculórum. Et quátuor~
animália dicébant: Amen. Et vigínti quátuor senióres cecidérunt in fácies~
suas: et adoravérunt vivéntem in sǽcula sæculórum.

[Graduale]
! Ps 148:1-2
Laudáte Dóminum de cœlis: laudáte eum in excélsis.
V. Laudáte eum, omnes Ángeli ejus: laudáte eum, omnes virtútes ejus. Allelúia, allelúia.
! Ps 137:1-2
V. In conspéctu Angelórum psallam tibi: adorábo ad templum~
sanctum tuum, et confitébor nómini tuo. Allelúia.

[GradualeP]
! Tempore paschali
! Ps 137:1-2
Allelúia, allelúia.
V. In conspéctu Angelórum psallam tibi: adorábo ad templum sanctum tuum, et confitébor nómini tuo. Allelúia.
! Matt 28:2
V. Ángelus Dómini descéndit de cœlo, et accédens revólvit lápidem, et sedébat super eum. Allelúia.

[Tractus]
! Post Septuagesimam
! Ps 102:20-22
Benedícite Dóminum, omnes Ángeli ejus: poténtes virtúte, qui fácitis verbum ejus.
V. Benedícite Dómino, omnes virtútes ejus: mínistri ejus, qui fácitis voluntátem ejus.
V. Benedícite Dómino, ómnia ópera ejus: in omni loco dominatiónis ejus, bénedic, ánima mea, Dómino.

[Evangelium]
Sequéntia ++ sancti Evangélii secúndum Joánnem.
!Joann 1:47-51
In illo témpore: Vidit Jesus Nathánaël veniéntem ad se, et dicit de eo:~
Ecce vere Israëlíta, in quo dolus non est. Dicit ei Nathánaël: Unde me~
nosti? Respóndit Jesus, et dixit ei: Priúsquam te Philíppus vocáret, cum~
esses sub ficu, vidi te. Respóndit ei Nathánaël, et ait: Rabbi, tu es Fílius~
Dei, tu es Rex Israël. Respóndit Jesus, et dixit ei: Quia dixi tibi: Vidi~
te sub ficu, credis: majus his vidébis. Et dicit ei: Amen, amen dico vobis,~
vidébitis cœlum apértum, et Ángelos Dei ascen-déntes, et descendéntes supra~
Fílium hóminis.

[Offertorium]
! Apoc 8:3-4
Stetit Ángelus juxta aram templi, habens thuríbulum áureum in manu sua: et~
data sunt ei incénsa multa: et ascéndit fumus aromátum in conspéctu Dei. (T.P. Alleluia.)

[Secreta]
Hóstias tibi, Dómine, laudis offérimus, supplíciter deprecántes: ut eásdem, angélico pro~
nobis interveniénte suffrágio, et placátus accípias, et ad salútem nostram provénire concédas.
$Per Dominum

[Communio]
Ángeli, Archángeli, Throni et Dominatiónes, Principátus et Potéstates,~
Virtútes cœlórum, Chérubim atque Séraphim, Dóminum benedícite in ætérnum. (T.P.Allelúia.)

[Postcommunio]
Repléti, Dómine, benedictióne cœlésti, supplíciter implorámus: ut,~
quod frágili celebrámus offício, sanctórum Angelórum atque~
Archangelórum nobis prodésse sentiámus auxílio.
$Per Dominum